# ΕΝΟΤΗΤΕΣ ΘΕΜΑΤΙΚΗΣ Β.2
## «Εξυπηρέτηση πελατών – Επικοινωνία – Πωλήσεις»



Εκπαιδευτική Υποενότητα 2.1 - Βελτιστοποίηση εμπειρίας πελάτη

Εκπαιδευτική Υποενότητα 2.2 - Στρατηγική Εξυπηρέτησης Πελατών

Εκπαιδευτική Υποενότητα 2.3 - Ποιότητα - Ικανοποίηση - Πιστότητα

Εκπαιδευτική Υποενότητα 2.4 - Το προφίλ του ιδανικού εργαζόμενου στις υπηρεσίες

Εκπαιδευτική Υποενότητα 2.5 - Ρήσεις και Διαχείριση παραπόνων

Εκπαιδευτική Υποενότητα 2.6 - Επικοινωνία

Εκπαιδευτική Υποενότητα 2.7 - Δεξιότητες Πωλήσεων

Εκπαιδευτική Υποενότητα 2.8 - Χαρακτηριστικά του καλού πωλητή



---

# Βελτιστοποίηση εμπειρίας πελάτη

## Εκπαιδευτική Υποενότητα 2.1



## ΡΟΛΟΣ ΠΕΛΑΤΩΝ

### Πελάτες και Εξυπηρέτηση

- Η εξυπηρέτηση αποτελεί ένα από τα παλαιότερα και παράλληλα πιο σύγχρονα θέματα στις επιχειρήσεις.
- Η εξυπηρέτηση έχει σημασία, γιατί ζούμε στον αιώνα της εξυπηρέτησης.
- Ένας πολύ σημαντικός αριθμός εργαζομένων απασχολείται σε εταιρείες παροχής υπηρεσιών, όπως συμβαίνει και στον χώρο του τουρισμού.
- Όσο εύστοχα και να καταγράψει μια επιχείρηση τη διαδικασία και τον ορισμό για την εξυπηρέτηση των πελατών, πάντα θα πρέπει να ανταποκρίνεται με το τι πιστεύουν οι πελάτες της ότι η εξυπηρέτηση πελατών πρέπει να είναι.
- Η ικανοποίηση του πελάτη είναι ο στόχος που πρέπει να επιτευχθεί. Άλλωστε, δεν είναι όλοι οι πελάτες ίδιοι και δεν ανταποκρίνονται με τον ίδιο τρόπο στα operational standards που θέτει μία επιχείρηση.



## Μπορείτε να αναγνωρίσετε στις εικόνες τύπους πελατών;

### Τύποι Πελατών

**Ο Απαιτητικός πελάτης**
- Έχει συγκεκριμένες προσδοκίες και απαιτεί υψηλά επίπεδα εξυπηρέτησης.

**Ο Φιλικός πελάτης**
- Είναι ευχάριστος στην επικοινωνία και διατηρεί καλές σχέσεις με το προσωπικό της επιχείρησης.

**Ο Αναποφάσιστος πελάτης**
- Δυσκολεύεται να λάβει αποφάσεις και μπορεί να χρειάζεται περισσότερη βοήθεια και καθοδήγηση.



### Ο Πελάτης είναι το Κύριο Επίκεντρο της Προσοχής

Ο πελάτης είναι το κύριο επίκεντρο της προσοχής οποιασδήποτε εταιρείας, καθώς όλα τα σχέδια και οι στρατηγικές μάρκετινγκ πρέπει να εστιάσουν, να αναπτυχθούν και να εφαρμοστούν σύμφωνα με τον πελάτη.

- Είναι όλοι οι πελάτες μας ίδιοι;

Ένας πελάτης είναι ένα πρόσωπο ή οντότητα που αγοράζει τα αγαθά και τις υπηρεσίες που προσφέρει μια εταιρεία. Επίσης, η λέξη πελάτης μπορεί να χρησιμοποιηθεί ως συνώνυμο του αγοραστή, ο πελάτης μπορεί να αγοράσει ένα προϊόν και στη συνέχεια να το καταναλώσει ή απλώς το αγόρασε για να το χρησιμοποιήσει κάποιος άλλος.



## Κατηγορίες Πελατών

Έχουν γίνει πολλές προσπάθειες από ερευνητές της συμπεριφοράς του πελάτη ώστε να τους ταξινομήσουν σε κατηγορίες ανάλογα με τις στάσεις που έχουν και την αγοραστική τους συμπεριφορά.

Ας δούμε κάποια παραδείγματα:

#### Συμπαθητικοί αγοραστές
- Άτομα ευάλωτα στη διαφήμιση και συνήθως πραγματοποιούν αγορές σε εκπτωτικά καταστήματα.

#### Προσεκτικοί αγοραστές
- Αγοραστές που ερευνούν σχολαστικά την αγορά και συνήθως αγοράζουν από καταστήματα όπου κάνουν εκπτώσεις σε επώνυμα προϊόντα.

#### Μοντέρνοι αγοραστές
- Άτομα που κάνουν αυθόρμητες αγορές και ακολουθούν τη μόδα.

### Κατηγορίες Αγοραστών κατά την Αγοραστική Συμπεριφορά:

#### Αγοραστές αξίας
- Δίνουν σημασία στις τιμές των προϊόντων, πιστεύουν ότι τα καλά προϊόντα είναι εκείνα που αντέχουν στο χρόνο και συνήθως αγοράζουν από καταστήματα με μέσο επίπεδο τιμών.

#### Αγοραστές ποιότητας
- Αναζητούν την ποιότητα και είναι διατεθειμένοι να πληρώσουν όσο και αν κοστίσουν αυτά τα προϊόντα.

#### Ασφαλείς αγοραστές
- Αγοράζουν προϊόντα που τους κάνουν να νιώθουν άνετα, συνήθως από γνωστά καταστήματα που κάνουν μαζικές πωλήσεις.

#### Αγοραστές κύρους
- Άτομα που αγοράζουν πάντα επώνυμα προϊόντα από επώνυμα καταστήματα.



## Τύποι πελατών

### Ο Ανοιχτός  πελάτης

#### ΑΝΟΙΧΤΟΣ ΠΕΛΑΤΗΣ  ΠΡΟΣΑΝΑΤΟΛΙΣΜΕΝΟΣ ΣΤΟ ΑΠΟΤΕΛΕΣΜΑ (ΣΩΣΤΗ ΑΓΟΡΑ)

**Χαρακτηριστικά**
- Ενδιαφέρεται για τα πλεονεκτήματα - οφέλη που θα αποκομίσει από την αγορά του προϊόντος.
- Ασκεί πίεση για εξασφάλιση καλύτερων προϋποθέσεων – όρων συνεργασίας.
- Διαθέτει επιχειρηματολογία και εκφράζεται ελεύθερα.

**Τρόποι αντιμετώπισης**
- Έμφαση στα ποιοτικά χαρακτηριστικά και στα αποτελέσματα.
- Παροχή προνομιακών – μοναδικών όρων συνεργασίας.
- Επαγγελματική ενημέρωση με ανάπτυξη και ανάλυση επιχειρημάτων.

### Ο Κλειστός πελάτης

#### ΑΝΟΙΧΤΟΣ ΠΕΛΑΤΗΣ ΠΡΟΣΑΝΑΤΟΛΙΣΜΕΝΟΣ ΣΤΟ ΑΠΟΤΕΛΕΣΜΑ (ΣΩΣΤΗ ΑΓΟΡΑ)

**Χαρακτηριστικά**
- Έλκεται από συγκροτημένες παρουσιάσεις.
- Επιδιώκει να καλύψει τις ανάγκες του με τον καλύτερο τρόπο και αξιολογεί την κατάσταση πριν πάρει απόφαση.
- Έχει συγκεκριμένες ερωτήσεις.

**Τρόποι αντιμετώπισης**
- Προσοχή στην εκτροπή της συζήτησης εκτός ουσίας και περιεχομένου.
- Παρουσίαση με συγκεκριμένη στόχευση.
- Συγκεκριμένες απαντήσεις.

### ΑΝΟΙΧΤΟΣ ΠΕΛΑΤΗΣ ΠΡΟΣΑΝΑΤΟΛΙΣΜΕΝΟΣ ΣΤΟ ΑΠΟΤΕΛΕΣΜΑ (ΣΩΣΤΗ ΑΓΟΡΑ)

**Χαρακτηριστικά**
- Η μετά-αγοραστική εξυπηρέτηση έχει ιδιαίτερη αξία.
- Διακρίνεται για τις καινοτόμες αναζητήσεις του.
- Δεν πείθεται εύκολα.

**Τρόποι αντιμετώπισης**
- Η πολιτική `service` εντάσσεται στο πλαίσιο της φιλοσοφίας της επιχείρησης.
- Παρουσιάστε και αναλύστε την καινοτομία στο προϊόν, στην συσκευασία, στη χρήση ή στον τρόπο χρήσης.
- Ακριβής έλεγχος και κατανόηση του τύπου προσωπικότητας καθώς και πειστικότητας λόγων και έργων. Αναφορά σε παραδείγματα.



### Ανοιχτός Τύπος Πελάτη Προσανατολισμένος Στους Ανθρώπους (Πωλητές)

### Χαρακτηριστικά
- Δίνει σημασία στη σχέση με τον πωλητή και δεν ασκεί πίεση.
- Το συναίσθημα είναι «εργαλείο δουλειάς» και παίζει κυρίαρχο ρόλο στη λήψη της αγοραστικής απόφασης.
- Είναι δεκτικός στην πρόταση του πωλητή.

### Τρόποι Αντιμετώπισης
- Ενίσχυση προσωπικής σχέσης. Ιδιαίτερη προσπάθεια για εντοπισμό της συγκεκριμένης ανάγκης.
- Πρώταξη συναισθημάτων ταυτόχρονα με την προώθηση του προς πώληση προϊόντος.
- Η εμπορική πρόταση πρέπει να αναλυθεί και επεξηγηθεί ανεξάρτητα από το επίπεδο γνώσης του υποψήφιου πελάτη.

### Ανοιχτός Τύπος Πελάτη Προσανατολισμένος Στους Ανθρώπους (Πωλητές)

### Χαρακτηριστικά
- Αρέσκεται σε προϊόντα `life style`, καινοτόμα, με εντυπωσιακή παρουσία.
- Οι αντιρρήσεις δεν συνιστούν «όπλο» που χρησιμοποιεί συχνά. Δεν αναλαμβάνει πρωτοβουλίες.
- Αρέσκεται σε άσχετες συζητήσεις.

### Τρόποι Αντιμετώπισης
- Εμμονή στην αναζήτηση νέων, μοδάτων προϊόντων, με διακριτό το στοιχείο της διαφοροποίησης.
- Παρουσίαση μεθοδική, οργανωμένη και πειστική, με στόχο την κάλυψη των αναγκών του.
- Προσπάθεια επαναφοράς της συζήτησης στο συγκεκριμένο.

### Κλειστός Τύπος Πελάτη Προσανατολισμένος Στο Αποτέλεσμα (Όφελος Αγοράς)

### Χαρακτηριστικά
- Αναζητά παρουσιάσεις ολοκληρωμένες και τεκμηριωμένες όσον αφορά στα παρεχόμενα οφέλη από την αγορά του προϊόντος.
- Είναι αναποφάσιστος. Θα πάρει απόφαση όταν κρίνει ότι είναι ο σωστός χρόνος.
- Σαφής, συγκεκριμένος, σοβαρός και με αυξημένη επαγγελματική συνείδηση.

### Τρόποι Αντιμετώπισης
- Προτάσεις πωλήσεων συνοδευόμενες από επαρκή επιχειρηματολογία. Έμφαση στα τελικά οφέλη.
- Υποκίνηση του ενδιαφέροντός του. Υποβολή προτάσεων κατόπιν βεβαίωσης ότι είναι ο αρμόδιος να αποφασίσει. Όχι στις πολλές εναλλακτικές λύσεις.
- Επαγγελματική παρουσίαση που καλύπτει όλα τα στάδια πώλησης και κάνει χρήση των σύγχρονων τεχνικών πώλησης.

### Κλειστός Τύπος Πελάτη Προσανατολισμένος Στο Αποτέλεσμα (Όφελος Αγοράς)

### Χαρακτηριστικά
- Προβάλλει συνεχώς αντιρρήσεις και η λήψη αγοραστικής απόφασης τείνει σε μια ατέρμονη διαδικασία.
- Είναι επιφυλακτικός και δεν αποκαλύπτει τις βαθύτερες σκέψεις του έστω και αν έχει θετική άποψη για το προϊόν.

### Τρόποι Αντιμετώπισης
- Σε κάθε περίπτωση η συμφωνία μαζί του και έμφαση στα πλεονεκτήματα υπό μορφή `key points`.
- Υποβολή ουσιαστικών ανοιχτών ερωτήσεων που θα τραβήξουν το ενδιαφέρον και θα άρουν την επιφυλακτικότητά του.

### Κλειστός Τύπος Πελάτη Προσανατολισμένος Στους Ανθρώπους

### Χαρακτηριστικά
- Μιλά ελάχιστα και η προσωπική επαφή παίζει καθοριστικό - κυρίαρχο ρόλο.
- Αν γίνει σωστή επαφή, σε ανθρώπινη βάση, τότε η διαδικασία πώλησης μπορεί να έχει γρήγορες εξελίξεις.
- Δεν διακρίνεται για τη θετική στάση του απέναντι στο νέο και στο καινοτόμο.

### Τρόποι Αντιμετώπισης
- Υποβολή ανοιχτών ερωτήσεων για προτροπή έναρξης διαλόγου. Έμφαση στην προσωπική σχέση και στην εμπιστοσύνη που πρέπει να κερδηθεί άμεσα.
- Αναφορά στα χαρακτηριστικά και εμμονή στα τελικά οφέλη μέσα από την ανθρωποκεντρική προσέγγιση.
- Προβολή των σταθερών χαρακτηριστικών και πλεονεκτημάτων του προϊόντος με δοκιμασμένα αποτελέσματα.



## Τρόποι Αντιμετώπισης Πελατών

Οι άνθρωποι διαφέρουν, οι πελάτες διαφέρουν, οι υπάλληλοι διαφέρουν. Η κατανόηση διαφόρων τύπων πελατών επιτρέπει τη σωστή και ολοκληρωμένη αντιμετώπισή τους και εξυπηρέτησή τους. Στις επόμενες διαφάνειες θα αναλυθούν διάφοροι τύποι πελατών και οι τρόποι εξυπηρέτησης και επικοινωνίας μαζί τους.

### Ο Γκρινιάρης - Παραπονιάρης

**Χαρακτηριστικά**
- Ανεδαφικά λάθη, ατέλειες, παραλείψεις, και μειονεκτήματα.
- Επισημαίνει.

**Τρόποι αντιμετώπισης & εξυπηρέτησης**
- Προσπάθεια κατανόησης των παραπόνων μέσα από τη διαδικασία των ερωτήσεων.

### Ο Σιωπηλός

**Χαρακτηριστικά**
- Δεν μιλά ή μιλά ελάχιστα.
- Είναι επιφυλακτικός.

**Τρόποι αντιμετώπισης & εξυπηρέτησης**
- Διατύπωση ανοιχτών ερωτήσεων με στόχο τον διάλογο.
- Εντοπισμός αιτίων που τον κάνουν σιωπηλό.

### Ο Αναποφάσιστος - Διστάκτικός

**Χαρακτηριστικά**
- Του αρέσει να κάνει κριτική.
- Δεν παίρνει εύκολα αποφάσεις.
- Δεν ρισκάρει.
- Αντιστέκεται στις αλλαγές.

**Τρόποι αντιμετώπισης & εξυπηρέτησης**
- Προσπάθεια να κερδίσουμε την εμπιστοσύνη του.
- Αμφίδρομη επικοινωνία με στόχο τη μετά-αγοραστική εξυπηρέτηση.

### Ο Δύσπιστος

**Χαρακτηριστικά**
- Είναι προσεκτικός σε αυτά που λέει.
- Κρατά αποστάσεις.

**Τρόποι αντιμετώπισης & εξυπηρέτησης**
- Δίνουμε έμφαση στα συγκεκριμένα οφέλη.
- Χρησιμοποιούμε παραδείγματα.
- Αποφεύγουμε τα πολλά λόγια και τις υπερβολές.

### Ο Επίμονος - Ισχυρογνώμων

**Χαρακτηριστικά**
- Επιμένει και εκφράζεται έντονα στην άποψή του.
- Υποστηρίζει έντονα αυτό που πιστεύει και προκαλεί.

**Τρόποι αντιμετώπισης & εξυπηρέτησης**
- Αποφυγή άμεσης αντιπαράθεσης μαζί του.
- Να είστε ήρεμοι.
- Ανάδειξη δυνατών στοιχείων του προϊόντος ή της υπηρεσίας με τα οποία συμφωνεί ο πελάτης.

### Ο Αδιάφορος

**Χαρακτηριστικά**
- Δεν ενδιαφέρεται αρχικά για την παρουσίαση.
- Αδράνεια και αδιαφορία.

**Τρόποι αντιμετώπισης & εξυπηρέτησης**
- Κρατήστε θετική στάση.
- Δώστε έμφαση στην ανάπτυξη σχέσεων.
- Κάνετε ερωτήσεις για καλύτερη κατανόηση των αναγκών του.

### Ο Ορθολογιστής

**Χαρακτηριστικά**
- Γνωρίζει τι αγοράζει και τον λόγο που το αγοράζει.
- Αγοράζει με βάση τη λογική.
- Αντιπαθεί την κολακεία.

**Τρόποι αντιμετώπισης & εξυπηρέτησης**
- Χρησιμοποιήστε συγκροτημένα επιχειρήματα.
- Αναπτύξτε διάλογο μαζί του.
- Προτείνετε συγκεκριμένες, λογικές λύσεις.

### Ο Ενθουσιώδης - Παρορμητικός

**Χαρακτηριστικά**
- Σκέπτεται και ενεργεί παρορμητικά.
- Μπορεί εύκολα να αλλάξει αποφάσεις.

**Τρόποι αντιμετώπισης & εξυπηρέτησης**
- Διευκρίνιση πλεονεκτημάτων της υπηρεσίας ή του προϊόντος.

### Ο Ευγενής - Φιλικός

**Χαρακτηριστικά**
- Δεχτικός σε προτάσεις.
- Εύκολος στην επικοινωνία.
- Κάνει ερωτήσεις.
- Θέτει αντιρρήσεις.

**Τρόποι αντιμετώπισης & εξυπηρέτησης**
- Ανταπόδοση φιλικότητας.
- Ερωτήσεις για εντοπισμό προβλημάτων.
- Παροχή διαβεβαιώσεων.

### Ο Αναλυτικός

**Χαρακτηριστικά**
- Κάνει συγκριτική αξιολόγηση των προτάσεων πριν αποφασίσει.
- Πείθεται δύσκολα.
- Επιθυμεί αναλυτική παρουσίαση.
- Χρειάζεται χρόνο.

**Τρόποι αντιμετώπισης & εξυπηρέτησης**
- Αναλύσεις που αφορούν προιόν και υπηρεσίες.
- Η άσκηση πίεσης δεν ωφελεί.
- Αναφορά σε παραδείγματα με θετικές εμπειρίες.

### Ο Αυταρχικός

**Χαρακτηριστικά**
- Είναι προκλητικός και αγενής κάποιες φορές.
- Θέλει να έχει τον τελικό λόγο.
- Δεν εμπιστεύεται εύκολα.

**Τρόποι αντιμετώπισης & εξυπηρέτησης**
- Σαφήνεια στις προτάσεις.
- Τεκμηρίωση των επιχειρημάτων και των οφελών.

### Ο Ομιλητικός

**Χαρακτηριστικά**
- Εκφράζει συναισθήματα και σκέψεις σχετικά με τις υπηρεσίες και προϊόντα.
- Είναι εύκολος στην επικοινωνία και αποφασίζει σχετικά γρήγορα.

**Τρόποι αντιμετώπισης & εξυπηρέτησης**
- Τον αντιμετωπίζουμε χωρίς φλυαρία.
- Με μηνύματα που του κεντρίζουν το ενδιαφέρον.

### Ο Δυναμικός

**Χαρακτηριστικά**
- Είναι λιγόλογος.
- Θέλει τον έλεγχο της συζήτησης.
- Είναι αποφασιστικός.
- Επιθυμεί παρουσίαση με λογικά επιχειρήματα.

**Τρόποι αντιμετώπισης & εξυπηρέτησης**
- Η παρουσίαση γίνεται με λογικά επιχειρήματα.
- Παροχή εγγυήσεων.



## Στόχος της Εξυπηρέτησης Πελατών

### Κεντρικός Άξονας
> **«Τα μεγαλύτερα περιουσιακά στοιχεία κάθε εταιρείας είναι οι πελάτες της, επειδή χωρίς πελάτες δεν υπάρχει εταιρεία.»**
>
> *Michael LeBoeuf – συγγραφέας επιχειρήσεων και πρώην καθηγητής διαχείρισης στο Πανεπιστήμιο της Νέας Ορλεάνης*

### Επανάληψη Πελατείας (Repeaters)
Ο στόχος κάθε επιχείρησης είναι να αποκτήσει επαναλαμβανόμενους πελάτες (`repeaters`).

**Παράδειγμα: Ξενοδοχεία**
- Ο όρος `repeaters` αναφέρεται στους επισκέπτες εκείνους που δείχνουν την αγάπη και την αφοσίωσή τους προς το ξενοδοχείο και το προτιμούν για την διαμονή τους χωρίς δεύτερη σκέψη.

### Σημασία της Ποιότητας Εξυπηρέτησης
**Απαραίτητη η Ποιότητα Από Την Πρώτη Στιγμή**
- Δεν πρέπει όμως ένα εστιατόριο να περιμένει να γίνει τακτικός πελάτης (`repeater`) για να εξυπηρετηθεί ποιοτικά, γιατί σε αυτή την περίπτωση μπορεί να περιμένει για μια ζωή.

### Συμπέρασμα
Η ποιότητα εξυπηρέτησης πρέπει πάντα να είναι υψηλή, από την πρώτη στιγμή της επαφής με κάθε πελάτη. Αυτό ενθαρρύνει τους πελάτες να επιστρέφουν και να γίνονται `repeaters`, ενισχύοντας μακροπρόθεσμα τη βάση πελατών της επιχείρησης και διασφαλίζοντας βιωσιμότητα και ανάπτυξη.



## Τα χαρακτηριστικά του σημερινού πελάτη / ταξιδιώτη: Πώς λειτουργεί και πώς αποφασίζει. 

Η ραγδαία ανάπτυξη της τεχνολογίας και ειδικότερα η ευρεία εξάπλωση της χρήσης του διαδικτύου έχουν σαν αποτέλεσμα ριζικές αλλαγές σε πολλούς τομείς της κοινωνίας. Οι αλλαγές αυτές γίνονται ακόμη πιο αισθητές στον χώρο των επιχειρήσεων.

Ένας από τους τομείς που έχει επηρεαστεί σε βάθος είναι η βιομηχανία του τουρισμού. Στον τουρισμό αναδεικνύονται νέες αγορές, νέοι πελάτες, νέες κουλτούρες πελατών που εμφανίζονται πλέον στον ξενοδοχειακό χώρο.

- Οι ευρωπαϊκές αγορές, συμπεριλαμβανομένης της Γερμανίας, του Ηνωμένου Βασιλείου, της Γαλλίας και της Ιταλίας, θα είναι οι βασικές αγορές πηγής αφίξεων της Ελλάδας.
- Στόχος η προσέλκυση αφίξεων από αγορές με ισχυρές μεσοπρόθεσμες προοπτικές αναχωρήσεων, όπως η ηπειρωτική Κίνα και η Ινδία.

Τα τελευταία χρόνια ένας σημαντικός αριθμός αναδυόμενων προορισμών της Ασίας, της Λατινικής Αμερικής, της Ανατολικής Μεσογείου, της Κεντρικής και Ανατολικής Ευρώπης, της Μέσης Ανατολής, αλλά και της Αφρικής έχουν καταφέρει να αναπτύξουν και να αξιοποιήσουν τις τουριστικές τους δυνατότητες, προσελκύοντας επισκέπτες με διαφορετικά ενδιαφέροντα.

Λιγότερο γνωστοί προορισμοί προσφέρουν παρόμοιες εμπειρίες, αξιοθέατα, γαστρονομικές περιπλανήσεις και δραστηριότητες σε σχέση με πιο εδραιωμένους (ή και ακριβούς) προορισμούς.

Παράλληλα με την εξερεύνηση νέων, λιγότερο γνωστών προορισμών, ενισχύεται και η προσπάθεια για μείωση του υπερτουρισμού και της μαζικότητας, κάτι που, ιδίως μετά την πανδημία του Covid-19, φαίνεται να είναι ιδιαίτερα σημαντικό.

Το μάρκετινγκ και η επικοινωνία αλλάζουν. Τα μέσα και οι τρόποι που μια επιχείρηση διαθέτει και μπορεί να χρησιμοποιήσει για να «μιλήσει» με τους πελάτες της είναι πλέον πολλά και μπορούν να ανήκουν ή να ορίζονται από την ίδια την επιχείρηση.

Κανάλια και εργαλεία για τουριστικό marketing

- Social Media Marketing
- Email Marketing ή newsletter marketing
- Google και Μηχανές Αναζήτησης
- Βελτιστοποιήσεις (SEO) στην ιστοσελίδα της και να αξιοποιεί τη δυναμική των Google Ads.

Οι νέες τεχνολογίες επηρεάζουν πλέον όλες τις πτυχές μιας επιχείρησης.

- Οι ψηφιακές εικόνες, τα στάντ, τις εφαρμογές για κινητές συσκευές, οι έξυπνες συσκευές, οι έξυπνοι αυτοματισμοί, τα ρομπότ συνομιλίας (chatbots), η βιομετρική τεχνολογία, οι εικονικοί βοηθοί με φωνητικό χειρισμό, η εικονική και η επαυξημένη πραγματικότητα (virtual and augmented reality), τα drone, τα ρομπότ το Διαδίκτυο των Πραγμάτων (IoT).



## Ο νέος πελάτης!

Η γνώση των συνθηκών και των αναγκών των σύγχρονων ταξιδιωτών είναι απαραίτητη για μια επιτυχημένη ταξιδιωτική επιχείρηση. Η συμπεριφορά των ταξιδιωτών αλλάζει διαρκώς και επηρεάζεται από διαφορετικές συνεχώς τάσεις, γενετικές πτυχές, ακόμα και κοινωνικοοικονομικές συνθήκες.

### Last-minute διακοπές!

- Υπάρχουν αρκετές μελέτες που αναφέρουν ότι ο σύγχρονος ταξιδιώτης είναι πιο πιθανό να προγραμματίζει τα ταξίδια του τελευταία στιγμή.
- Αυτό επηρεάζει όχι μόνο την αγορά των μεταφορών αλλά και την κράτηση ξενοδοχείων και δραστηριοτήτων για τον προορισμό που επιλέγεται.



### Αυθόρμητες και μοναδικές ταξιδιωτικές εμπειρίες

Παλαιότερα οι ταξιδιώτες επέλεγαν παραδοσιακά έναν προορισμό και πήγαιναν εκεί αρκετές φορές, οι σημερινοί τουρίστες προτιμούν να ανακαλύψουν έναν νέο προορισμό σε κάθε ταξίδι τους. Ορισμένοι από αυτούς επιθυμούν ακόμη να ανακαλύψουν αρκετούς νέους προορισμούς στο ίδιο ταξίδι.

- Επιπλέον, για τους σημερινούς τουρίστες, τα ταξίδια δεν σημαίνουν απαραίτητα χαλάρωση.
- Ταξίδι σημαίνει να ζήσεις εμπειρίες και να γνωρίσεις νέους ανθρώπους. Επίσης, να μπαίνεις στον τοπικό πολιτισμό και να μεταμορφώνεσαι.
- Με άλλα λόγια, ο σύγχρονος ταξιδιώτης θέλει τα ταξίδια του να τον εμπλουτίζουν προσωπικά και συναισθηματικά.



### Αειφόρα ταξίδια

- Η αειφορία, η οικολογία και η ηθική είναι σημασίες που μπορούν να καθορίσουν πολλές από τις εμπειρίες των τουριστών που ταξιδεύουν σήμερα.
- Ο σύγχρονος ταξιδιώτης ενδιαφέρεται ιδιαίτερα για ταξίδια που στοχεύουν στην προώθηση της ανάπτυξης προορισμών, που προσφέρουν αναψυχή, διαμονή και μετακίνηση με σεβασμό στο περιβάλλον.
- Παράλληλα, τείνουν να επιλέγουν εμπορικά σήματα με υψηλό επίπεδο κοινωνικής ευθύνης.



### Τεχνολογία και ταξίδια

Σύμφωνα με τα στοιχεία, πάνω από το 50% των ταξιδιωτών από το Ηνωμένο Βασίλειο, τη Γερμανία, την Ιταλία, τη Γαλλία και την Ισπανία προς την Ελλάδα, χρησιμοποιούν κινητές συσκευές ή tablets για να βρουν σχετικές πληροφορίες.

(Πηγή: Internal Google Search Data, H1’2019 vs. H1’2018)

- Σε έρευνα της ψηφιακής travel πλατφόρμας Agoda αναφορικά με τα κορυφαία ταξιδιωτικά πρότυπα της νέας δεκαετίας αποκαλύπτει πως οι τεχνολογικές εξελίξεις αναμένεται να καθορίσουν τις ταξιδιωτικές μας επιλογές και τα travel trends που θα επικρατήσουν.
- Ποιες είναι, λοιπόν, οι αλλαγές που επιθυμούν να δουν οι σύγχρονοι ταξιδιώτες τα χρόνια που θα ακολουθήσουν;

Σύμφωνα με την έρευνα, η πλειονότητα των ερωτηθέντων (στην έρευνα συμμετείχαν συνολικά 16.383 ενήλικες) επιθυμεί να έχει στο εξής τη δυνατότητα να χρησιμοποιεί περισσότερες και πιο καινοτόμες ψηφιακές ταξιδιωτικές εφαρμογές, θέλει να μπορεί να πραγματοποιεί ταξίδια χωρίς διαβατήριο, ενώ με βάση τα στοιχεία φαίνεται πως τα επόμενα χρόνια η δημοφιλία των ταξιδιών που είναι περισσότερο φιλικά προς το περιβάλλον, θα σημειώσει άνοδο.



## Πώς λειτουργεί και πώς αποφασίζει;

- Πιο πολλά και τεχνολογικά εξελιγμένα apps
- Check-in μέσω κινητού
- Ταξίδια χωρίς διαβατήριο



### Η διαδρομή του ταξιδιώτη προς την αγορά

**Η φάση της έμπνευσης**
- Η φάση της έμπνευσης κατά την οποία αποφασίζεται ο προορισμός του ταξιδιού και η οποία πραγματοποιείται τουλάχιστον 20 εβδομάδες πριν το ταξίδι.

**Η φάση της αγοράς**
- Η πορεία για την κράτηση: Πριν την κράτηση, οι ταξιδιώτες είναι ανοιχτοί σε προτάσεις και πιθανότητες.
  - Επομένως, αυτή είναι μια καλή στιγμή για τις επιχειρήσεις να επηρεάσουν τους ταξιδιώτες ώστε να λάβουν υπόψη τους προορισμούς που προσφέρουν.
- Η φάση της αγοράς, η οποία αποτελεί και τη μεγαλύτερη ευκαιρία για προσέλκυση της προσοχής των ταξιδιωτών.
  - Κατά τη διάρκεια αυτής της φάσης, η οποία λαμβάνει χώρα από 1 έως και 19 εβδομάδες πριν την κράτηση, οι ταξιδιώτες ψάχνουν για τα μέρη που θα μείνουν στον προορισμό τους.
  - Αυτή είναι μια σημαντική στιγμή για τις επιχειρήσεις ώστε να καταφέρουν να γίνουν ορατές στους ταξιδιώτες, να υπερισχύσουν του ανταγωνισμού και να αποτελέσουν μέρος της στενής λίστας των τελευταίων. 

**Η φάση της απόφασης**
- Η φάση της απόφασης, η οποία συνήθως αποτελεί την επικέντρωση των περισσότερων ξενοδόχων.
  - Σε αυτή τη φάση, οι ταξιδιώτες επιλέγουν το μέρος που θα μείνουν τελικά και κάνουν την κράτηση.
  - Επομένως, αυτό που είναι σημαντικό εδώ είναι η διαδικασία της απόφασης να είναι εύκολη και απλή για τους ταξιδιώτες, δεδομένου ότι είναι η τελευταία ευκαιρία για επιρροή.



## Οι χρονιές γέννησης παίζουν ρόλο στη χρήση των συγκεκριμένων εφαρμογών?

- Χωρίζοντας τους πελάτες ανάλογα με το πότε γεννήθηκαν... «Boomers» (ηλικίες 57 – 74)

- Το φαγητό αποτελεί σημαντικό μέρος της ταξιδιωτικής εμπειρίας για τους Baby Boomers.

- Τα εστιατόρια και οι γαστρονομικές εμπειρίες είναι η πρώτη τους προτεραιότητα για τον ταξιδιωτικό προϋπολογισμό τους (45%) και αναζητούν τοπική κουζίνα όταν ταξιδεύουν (86%).

- Αξίζει να σημειωθεί ότι προτιμούν το φαγητό με παρέα. Οι Baby Boomers είναι επίσης λιγότερο πιθανό να υιοθετήσουν κωδικούς QR από τις νεότερες γενιές.

- Ενώ πολλοί αναγνωρίζουν τα οφέλη της τεχνολογίας, εκτιμούν πραγματικά τον «ανθρώπινο» παράγοντα της φιλοξενίας.

- Έχουν περισσότερες από διπλάσιες πιθανότητες να πουν ότι ο «ανθρώπινος» παράγοντας της φιλοξενίας κάνει την ταξιδιωτική εμπειρία παρά ότι η τεχνολογία βοηθά στη μείωση του ταξιδιωτικού άγχους.

- Η εξυπηρέτηση είναι πρωταρχικής σημασίας. 

  

### «Γενιά Χ» (ηλικίες 43 – 56)

Πώς επηρεάζεται η «Γενιά Χ»;

- Η τεχνολογία είναι σημαντικό μέρος της εμπειρίας κρατήσεων και ταξιδιών τους, δεν είναι τόσο σημαντική όσο στις νεότερες γενιές.
- Η Gen X εξακολουθεί να αναμένει ότι οι προσωπικές τους συσκευές θα μπορούν να λειτουργούν απρόσκοπτα ενώ ταξιδεύουν (79%).
- Είναι σημαντικό να μπορούν να κάνουν κράτηση για το ταξίδι τους εξ ολοκλήρου διαδικτυακά (79%).
- Όπως οι Millennials και Gen Z, θέλουν να βιώσουν κάτι νέο όταν ταξιδεύουν (84%) και θέλουν να αισθάνονται ότι τους περιποιούνται (78%).
- Και όπως τα Baby Boomers, οι ταξιδιώτες της Gen X δίνουν προτεραιότητα στα εστιατόρια και τις γαστρονομικές εμπειρίες (45%) και αναζητούν τοπική κουζίνα όταν ταξιδεύουν (87%).
- Τους αρέσει επίσης να έχουν ένα καλό εστιατόριο ξενοδοχείου (81%) και να απολαμβάνουν ένα μοναδικό μπαρ ξενοδοχείου (65%), ενώ εκτιμούν τις συμβουλές για το πού θα δειπνήσουν. 



### «Millennials» ή Gen Y (ηλικίες 27 – 42)

Πώς επηρεάζονται οι «Millennials»;

- Οι Millennials συμφωνούν ότι είναι σημαντικό να νιώθουν φροντίδα ενώ ταξιδεύουν (83%) και είναι πρόθυμοι να ξοδέψουν περισσότερα για άνεση και ευκολία ενώ ταξιδεύουν.
- Κατά τον προϋπολογισμό ταξιδιού, δύο στους πέντε δίνουν προτεραιότητα στην απόλαυση και την περιποίηση (36%) και τις εμπειρίες που εστιάζουν στην ευεξία (37%).
- Θέλουν να ξεκουραστούν και να επαναφορτιστούν (60%) αλλά δίνουν προτεραιότητα στην εξερεύνηση και την περιπέτεια (52%).
- Οι εμπειρίες που αναζητούν μπορεί να είναι αρκετά διαφορετικές.

- Περίπου ένας στους τρεις δίνει προτεραιότητα σε πολιτιστικές εκδηλώσεις (33%) ή ζωντανές μουσικές εμπειρίες (30%) στον ταξιδιωτικό προϋπολογισμό τους.
- Ένας στους τέσσερις δίνει προτεραιότητα σε αθλητικές εκδηλώσεις (26%).
- Αναζητούν επίσης τρόπους για να βγουν έξω και να απολαύσουν μια πεζοπορία ή μια παραλία.
- Πολλοί έχουν φτάσει στο στάδιο της ζωής τους όπου είναι πιο εδραιωμένοι στην καριέρα τους και στην αρχή της οικογένειάς τους.
- Η ύπαρξη επιλογών φιλικών προς την οικογένεια είναι ιδιαίτερα σημαντική για τους γονείς Millennials όταν ταξιδεύουν (91%).



### «Γενιά Z» (ηλικίες 16 – 26)

Πώς επηρεάζεται η «Γενιά Z»;

- Οι Gen Z ξεκινούν την ενηλικίωση τους και αναζητούν περιπέτειες και εμπειρίες. Πολλοί βλέπουν τα ταξίδια ως ένα μονοπάτι προς την αυτοανακάλυψη και την ανάπτυξη.
- Δύο στους πέντε λένε ότι είναι πολύ σημαντικό να βιώνουν κάτι νέο όταν ταξιδεύουν (43%).
- Η κορυφαία προτεραιότητα για τον ταξιδιωτικό τους προϋπολογισμό είναι η εξερεύνηση και η περιπέτεια (52%).
- Ενώ τα ταξίδια αποτελούν προτεραιότητα στον προϋπολογισμό τους και σχεδιάζουν να ξοδέψουν περισσότερα για τουρισμό το 2024 (72%), ως νέοι καριερίστες έχουν περιορισμούς προϋπολογισμού και χρόνου.
- Ο προγραμματισμός και ο προϋπολογισμός για τα ταξίδια τους είναι αγχωτικός και η τεχνολογία θα παίξει βασικό ρόλο στο μέλλον των ταξιδιών για αυτήν την ηλικιακή ομάδα.
- Είναι σημαντικό να μπορούν να κάνουν κράτηση για τα ταξίδια τους αποκλειστικά διαδικτυακά (83%).
- Θέλουν να συνδυάσουν τις κρατήσεις και τις υπηρεσίες τους με τις κρατήσεις ξενοδοχείων τους (74%).
- Επιθυμούν να χρησιμοποιούν τις προσωπικές τους συσκευές απρόσκοπτα ενώ ταξιδεύουν (84%).
- Τρεις στους τέσσερις λένε ότι οι κωδικοί QR έχουν βελτιώσει την εμπειρία φαγητού (74%).



### Gen Alpha

Η Gen Alpha είναι η τελευταία γενιά, με τα πρώτα μέλη της να έχουν γεννηθεί από το 2010 έως και σήμερα. Αν και είναι ακόμη πολύ νωρίς για να έχουμε πλήρη κατανόηση των χαρακτηριστικών τους, αναμένεται ότι θα είναι η πιο τεχνολογικά προηγμένη γενιά.

Η αύξηση της τεχνητής νοημοσύνης, η ευρεία χρήση των φορητών συσκευών από πολύ μικρή ηλικία και η αλλαγή στην εκπαίδευση και στην εργασία που φέρνουν οι τεχνολογικές καινοτομίες, υπόσχονται μια γενιά που θα ανατρέψει τα δεδομένα.



## Ο νέος πελάτης!

Ο σύγχρονος ταξιδιώτης γνωρίζει επακριβώς τι ζητά από τον προορισμό και το ξενοδοχείο που επιλέγει και σύμφωνα με παγκόσμιες έρευνες σε διάφορες τουριστικές ιστοσελίδες, εστιάζει στα παρακάτω:

Η προσωπική ευεξία έχει σημασία για τους ταξιδιώτες. Και πιο συγκεκριμένα, ένας καλός ύπνος. Το 2024, οι τουρίστες θα αναζητήσουν ξενοδοχεία που ευθυγραμμίζονται με αυτή την ανάγκη τους.

### **ΥΠΝΟΤΟΥΡΙΣΜΟΣ**

- Δεν είναι περίεργο, λοιπόν, που ολοένα και περισσότερες ξενοδοχειακές μονάδες πέντε αστέρων εστιάζουν σε ανθρώπους οι οποίοι αυτό που θέλουν πάνω απ’ όλα είναι... να κοιμηθούν καλά.
  
- Σχεδόν 1 στους 4 ταξιδιώτες Baby Boomer αναζητούν αξιόπιστες μάρκες ξενοδοχείων με ποιοτικά στρώματα για να πετύχουν έναν καλό ύπνο.
  
- Η επιθυμία για «λευκό θόρυβο» στο δωμάτιο είναι μια αναδυόμενη τάση, που καθοδηγείται από το σχεδόν 10% των τουριστών παγκοσμίως που λένε ότι ταξιδεύουν με μηχάνημα λευκού θορύβου.
  
- Το 20% επιλέγει ή ζητά δωμάτιο μακριά από τον ανελκυστήρα ή σε ψηλό όροφο.

### **ΥΠΝΟΤΟΥΡΙΣΜΟΣ**  Park Hyatt

- Στη θορυβώδη πόλη που δεν κοιμάται ποτέ, τη Νέα Υόρκη, το ξενοδοχείο "Park Hyatt" προσφέρει μια εξατομικευμένη εμπειρία αναδόμησης ύπνου σε μια σουίτα 84 τετραγωνικών, ονόματι Bryte.
  
- Το king size κρεβάτι "The Restorative Bed by Bryte", διαθέτει ένα στρώμα τεχνητής νοημοσύνης που προσαρμόζει συνεχώς τις ζώνες θερμοκρασίας για να εξασφαλίσει ότι το σώμα σας θα περάσει από όλα τα στάδια ύπνου, ώστε να ξυπνήσετε ξεκούραστοι και αναζωογονημένοι.
  
- Χρησιμοποιεί, επίσης, μια πολυαισθητηριακή τεχνολογία για να ανακουφίζει τα σημεία πίεσης, ώστε το στρώμα να παραμένει προσαρμοσμένο στο σώμα σας καθ’ όλη τη διάρκεια της νύχτας.
  
- Οι επισκέπτες μπορούν να αποθηκεύουν τις προτιμήσεις ύπνου τους και να χρησιμοποιούν το προσωπικό τους προφίλ κρεβατιού, κάθε φορά που επιστρέφουν.

Φυσικά δεν λείπουν και τα... props του ύπνου, όπως ένα Vitruvi Essential Diffuser με μείγμα αιθέριων ελαίων, λευκά είδη Nollapelli, μάσκες ύπνου και βιβλία που σχετίζονται με τον Μορφέα.



## Ο νέος πελάτης εστιάζει...

**Συνδεσιμότητα και εξατομίκευση**

- Για το 80% των παγκόσμιων ταξιδιωτών, είναι σημαντικό να μπορούν να χρησιμοποιούν προσωπικές συσκευές απρόσκοπτα με την τεχνολογία on-property, από Wi-Fi έως εφαρμογές ροής.
- Η ασύρματη σύνδεση στο διαδίκτυο με ικανοποιητική ταχύτητα και σταθερή σύνδεση, αποτελεί στις μέρες μας αυτονόητη απαίτηση για τον σύγχρονο ταξιδιώτη.

**Καλό φαγητό**

- Τα ενδιαφέροντα των ταξιδιωτών στους προορισμούς τους εξελίσσονται με αυξημένη έμφαση στα καλά φαγητά και ποτά, την εξερεύνηση, την περιπέτεια και τη σύνδεση με ανθρώπους και τοπικούς πολιτισμούς.
- Όταν οι ταξιδιώτες αρχίζουν να αναζητούν κρατήσεις, υπάρχει μεγάλο ενδιαφέρον για την κατανάλωση τοπικής κουζίνας (86%) και για ένα καλό εστιατόριο στο ξενοδοχείο τους (82%).
- Ενώ οι Gen X και Baby Boomers αναμένουν να έχουν περισσότερο προϋπολογισμό για γαστρονομικές εμπειρίες, οι Gen Z και Millennials ενδιαφέρονται περισσότερο να βυθιστούν στη σκηνή του τοπικού μπαρ.
- Περίπου τα τρία τέταρτα των Gen Z και Millennials ενδιαφέρονται να ζήσουν μοναδικά, τοπικά μπαρ ξενοδοχείων κατά τη διάρκεια της διαμονής τους.
- Το 78% των παγκόσμιων ταξιδιωτών εκτιμά τις αγορές υγιεινών τροφίμων, με μια αρκετά σταθερή σύγκριση μεταξύ των γενεών.

**Η τιμή**

- Η τιμή σε σχέση με τις προσφερόμενες υπηρεσίες και την βαθμολογία που συγκεντρώνουν από ανεξάρτητες αξιολογήσεις πρώην επισκεπτών αποτελεί και το τελικό κριτήριο επιλογής.
- Σε μια εποχή που ο σύγχρονος ταξιδιώτης μπορεί ο ίδιος από το σπίτι του να πραγματοποιήσει έρευνα αγοράς, είναι απόλυτα λογικό να δρομολογείται προς αυτή την κατεύθυνση.

**"Value for Money"**

- Ο τρόπος για να πετύχει η ισορροπία, είναι ο ξενοδόχος ή η διοίκηση της μονάδας να λειτουργήσουν μπαίνοντας στη θέση του σύγχρονου απαιτητικού πελάτη – γνώστη των δυνατοτήτων της διεθνούς αγοράς.
- Κατ’ επέκταση να του προσφέρουν ό,τι ζητάει για τη διαμονή του, προλαμβάνοντας ακόμη και τις σε λανθάνουσα κατάσταση ανάγκες του. Κάτι τέτοιο εξασφαλίζει απόλυτη ικανοποίηση και φυσικά ευχαριστημένους και επομένως επαναλαμβανόμενους πελάτες.



## **Ο ρόλος των ιστοσελίδων αξιολόγησης**

- Το Tripadvisor, η μεγαλύτερη ταξιδιωτική πλατφόρμα στον κόσμο, βοηθά 463 εκατομμύρια ταξιδιώτες κάθε μήνα να κάνουν το κάθε τους ταξίδι μοναδικό και αξέχαστο.
- Οι ταξιδιώτες σε όλον τον κόσμο χρησιμοποιούν τον ιστότοπο και την εφαρμογή του Tripadvisor για να περιηγηθούν σε πάνω από 859 εκατομμύρια κριτικές και γνώμες για 8,6 εκατομμύρια ξενοδοχεία, εστιατόρια, εμπειρίες, αεροπορικές εταιρείες και κρουαζιέρες.
- Το Tripadvisor είναι διαθέσιμο σε 49 αγορές και 28 γλώσσες.



### Τα χαρακτηριστικά του σύγχρονου πελάτη / ταξιδιώτη

Ραλιότερα, εάν ένας επισκέπτης ήταν δυσαρεστημένος με τη διαμονή του σε ένα ξενοδοχείο, θα παραπονιόταν στους υπαλλήλους του ξενοδοχείου, θα έγραφε τα παράπονά του στη φόρμα παραπόνων (εάν υπήρχε...).

Σήμερα όμως, ο ενδιαφερόμενος ταξιδιώτης θα ανατρέξει στο TripAdvisor ή κάποια αντίστοιχη πλατφόρμα, και θα βρει κριτικές για ό,τι κι αν ψάχνει. Διαβάζοντας κριτικές άλλων ταξιδιωτών θα μάθει για την ποιότητα όλου του φάσματος των υπηρεσιών της τουριστικής βιομηχανίας.



### Ο ταξιδιώτης του 21ου αιώνα

**Δίνει έμφαση στην εμπειρία**

- Όχι «φασόν» διακοπές.
- Έχει πλέον πρόσβαση σε υπηρεσίες υψηλού επιπέδου σε αντίστοιχες ή και χαμηλότερες τιμές από αυτές που προσφέρουν τα μεγάλα ταξιδιωτικά γραφεία.

**Ζει ανεξάρτητες διακοπές**

- Ένας από τους βασικούς παράγοντες αύξησης των ανεξάρτητων διακοπών είναι η κυριαρχία της γενιάς που είναι γνωστή ως Millennials.
- Σημαντικό ρόλο παίζουν τα social media και η φήμη μιας επιχείρησης.

**Πώς λειτουργεί και πώς αποφασίζει ο σημερινός πελάτης / ταξιδιώτης**

- Σύμφωνα με το TripAdvisor:
  - Το 93% των ανθρώπων χρησιμοποιούν διαδικτυακές κριτικές όταν αποφασίζουν ποιο ξενοδοχείο θέλουν να κλείσουν.
  - Το 53% των ατόμων που συμμετείχαν στην έρευνα δεν θα έκλειναν ξενοδοχείο που δεν έχει online κριτικές.



## Διαχείριση φήμης

**Η φήμη**

Η διαχείριση της φήμης των εστιατορίων είναι σημαντική για όλα τα εστιατόρια, ειδικά η διαχείριση της διαδικτυακής φήμης. 

Ο τρόπος με τον οποίο οι ταξιδιώτες αντιλαμβάνονται, αξιολογούν, αναθεωρούν, μοιράζονται και αναζητούν πληροφορίες σχετικά με την εγκατάσταση επηρεάζει άμεσα την επιτυχία ενός εστιατορίου.

Η φήμη είναι ένα από τα δύο πιο σημαντικά πράγματα στην αγορά σήμερα.

1. Το πρώτο είναι να κατανοήσεις την αγορά σου και να παίξεις έξυπνα ανάμεσα στα διαφορετικά κανάλια.
2. Το δεύτερο είναι να διασφαλίσεις ότι μπορείς να προσφέρεις την καλύτερη δυνατή εμπειρία στους επισκέπτες. 
   - Γιατί αν οι πελάτες δεν βιώνουν την καλύτερη εξυπηρέτηση στο εστιατόριο, αυτό θα έχει αντίκτυπο στην ευχέρεια του εστιατορίου να μεταβάλλει την τιμή.

**Επίδραση της φήμης στο προϊόν**

Υπάρχουν δύο κύριες επιρροές της φήμης στο προϊόν:

1. **Αίσθηση της πραγματικότητας στο προϊόν**:
   - Αυτό αναγκάζει τον εστιάτορα να ανταποκριθεί εκ των προτέρων στις προσδοκίες.
   - Η διαχείριση των προσδοκιών είναι πολύ σημαντική γιατί αν ανταποκρίνεσαι ή ξεπερνάς τις προσδοκίες, αυτόματα διασφαλίζεται η ικανοποίηση του πελάτη.

2. **Ανάδραση μέσω σχολίων**:
   - Διαβάζοντας τα σχόλια παίρνεις περισσότερες πληροφορίες για τις υπηρεσίες και τα προϊόντα της επιχείρησης που χρειάζονται βελτίωση.



## Διαχείριση φήμης

- Η διαχείριση της φήμης των επιχειρήσεων είναι η πρακτική της παρακολούθησης και του επηρεασμού του τρόπου με τον οποίο γίνεται αντιληπτή η ιδιοκτησία σας σε ολόκληρο τον ιστό.
- Η έννοια προέκυψε στο πλαίσιο των δημοσίων σχέσεων, αλλά μετατόπισε την εστίασή της προς τις νεοεμφανιζόμενες ιστοσελίδες αναθεώρησης, τις πλατφόρμες μέσων κοινωνικής δικτύωσης και τις μηχανές αναζήτησης.
- Σχεδόν κανένας άλλος κλάδος δεν είναι τόσο ευάλωτος ή επηρεάζεται από τον αντίκτυπο της διαχείρισης της φήμης όσο ο κλάδος της φιλοξενίας.

**Βασικά σημεία διαχείρισης φήμης**

1. **Γνωρίσουμε πού βρισκόμαστε σε σχέση με τον ανταγωνισμό**
   - Η σύγκριση με τους ανταγωνιστές μας βοηθά να κατανοήσουμε τη θέση μας στην αγορά.
   
2. **Κατανοήσουμε την άποψη και τα πιστεύω των πελατών μας**
   - Η κατανόηση των απόψεων των πελατών βοηθά στη βελτιστοποίηση των υπηρεσιών που προσφέρουμε.

3. **Λαμβάνουμε σοβαρά τα σχόλια στο διαδίκτυο που αφορούν στο ξενοδοχείο μας**
   - Τα σχόλια παρέχουν πολύτιμες πληροφορίες για τα σημεία που χρειάζονται βελτίωση.

4. **Απαντάμε με επαγγελματισμό και συνέπεια ακόμα και όταν τα σχόλια είναι αρνητικά για την επιχείρησή μας**
   - Η επαγγελματική και συνεπής αντιμετώπιση των αρνητικών σχολίων μπορεί να ενισχύσει την εμπιστοσύνη των πελατών μας.





## Τάσεις που διαφαίνονται στον τουρισμό. 

Σύμφωνα με τη «Λευκή Βίβλο - Η Ελλάδα το 2040», τα κυριότερα Megatrends που εκτιμάται ότι θα επηρεάσουν σε μεγάλο βαθμό τον τουρισμό, είναι:

- η τεχνολογική ανάπτυξη και ψηφιοποίηση
- οι δημογραφικές εξελίξεις
- η βιωσιμότητα. 

### Η τεχνολογική ανάπτυξη και ψηφιοποίηση:

- Αξιοποιώντας τις νέες ψηφιακές τεχνολογίες, οι προορισμοί μπορούν να ενισχύσουν τη βιωσιμότητά τους και τη συνολική ελκυστικότητά τους.
- Οι τουριστικές επιχειρήσεις μπορούν να κάνουν το άλμα από τη βασική ψηφιοποίηση, στην ευφυή χρήση των δεδομένων, για τη δημιουργία νέων προϊόντων και υπηρεσιών.
- Ο ανθρώπινος παράγοντας θα προσδίδει σημαντική προστιθέμενη αξία στη συνολική τουριστική εμπειρία. Η αυξημένη χρήση τεχνητής νοημοσύνης (ΑΙ – Artificial Intelligence), εικονικής πραγματικότητας (VR – Virtual Reality) και επαυξημένων δυνατοτήτων / επαυξημένης πραγματικότητας (AR – Augmented Reality) αναμένεται να καθορίσει εκ νέου την προσφορά και τη ζήτηση στην αγορά.
- Η σχεδίαση και υλοποίηση προγραμμάτων που θα είναι σε θέση να μιμηθούν ανθρώπινες γνωστικές ικανότητες, θα επιλύουν προβλήματα, θα κατανοούν και θα επεξεργάζονται τη φυσική γλώσσα και θα συμπεριφέρονται σαν άνθρωποι είναι από τις θεμελιώδεις καινοτομίες που θα ενσωματωθούν στον καθημερινό τρόπο ζωής.

### Τάσεις που διαφαίνονται στον τουρισμό:

- Αλλαγή στον τρόπο που η τουριστική βιομηχανία βρίσκει πελάτες (online travel agents).
- Τα ξενοδοχειακά websites είναι πιο επαγγελματικά και φιλικά στο χρήστη.
- Η επικοινωνία με τον πελάτη πρέπει να είναι άμεση και να χτίζει μια αληθινή σχέση.
- Η ανάγκη υλοποίησης εξατομικευμένου μάρκετινγκ. Είναι πλέον αναγκαιότητα για τα ξενοδοχεία να γνωρίσουν τον πελάτη τους, τα ενδιαφέροντά του, τις προτιμήσεις του. 

### Δημογραφικές εξελίξεις:

- Γήρανση του πληθυσμού, ανάδειξη νέων καταναλωτικών φυλών (tribes), μετανάστευση και ψηφιακοί νομάδες είναι κάποιες από τις τάσεις που επηρεάζουν την τουριστική προσφορά και ζήτηση. Προορισμοί και επιχειρήσεις καλούνται να επιλέξουν σε ποιο τμήμα (segment) της αγοράς θα στοχεύσουν, προσφέροντας μια αντίστοιχα προσαρμοσμένη, ολοκληρωμένη κι αυθεντική εμπειρία.
- Γήρανση του πληθυσμού: το ποσοστό των ανθρώπων άνω των 60 ετών στον παγκόσμιο πληθυσμό αναμένεται να διπλασιαστεί τα επόμενα 35 χρόνια, καθώς ο ρυθμός των γεννήσεων μειώνεται και η διάρκεια της ζωής επιμηκύνεται. Συνεπώς, πολλοί ταξιδιώτες μεγαλύτερης ηλικίας (γνωστοί και ως «seniors» ή «silver generation») θα έχουν καλή υγεία, υψηλό διαθέσιμο εισόδημα και διάθεση να ταξιδέψουν – ειδικά εκτός σεζόν. Ως εκ τούτου, το εύρος και ο όγκος των αγαθών και των υπηρεσιών που απευθύνονται σε αυτό το τμήμα της αγοράς θα πρέπει να αυξηθεί. Παράλληλα, θα πρέπει να δοθεί έμφαση σε υπηρεσίες υγείας και στην προσαρμογή των υποδομών, σε επιχειρήσεις και προορισμούς, με στόχο τη βελτίωση της προσβασιμότητας.
- Οι νεότερες ηλικίες (Millennials, Gen Z, Gen Y) αναζητούν προσωποποιημένες εμπειρίες, αυθεντικότητα και έχουν υψηλά στην κλίμακα αξιών τους τα θέματα προστασίας του περιβάλλοντος, βιωσιμότητας και αειφορίας. Για τους λόγους αυτούς, συχνά στρέφονται σε εναλλακτικούς προορισμούς. Σε αυτό το πλαίσιο, θα πρέπει να αυξήσουν την τουριστική τους ετοιμότητα λιγότερο γνωστοί προορισμοί και να αναπτυχθούν στοχευμένες στρατηγικές μάρκετινγκ.
- Ο ευρωπαϊκός πληθυσμός ως μερίδιο του παγκόσμιου πληθυσμού μειώνεται και το 2070 θα αντιπροσωπεύει κάτι λιγότερο από το 4% του παγκόσμιου πληθυσμού. Η εξέλιξη αυτή θα οδηγήσει σε ανακατανομή των μεριδίων αγοράς των χωρών προέλευσης αλλά και των χαρακτηριστικών διαφόρων επιμέρους αγορών. 
- Για πολλές οικογένειες, οι διακοπές αποτελούν μια μοναδική ευκαιρία να βρεθούν όλα τα μέλη τους μαζί, συχνά και οι τρεις γενιές ή οι παππούδες με τα εγγόνια τους. Μια μοναδική πρόκληση που θέτει η τάση αυτή σε προορισμούς και επιχειρήσεις είναι η ανάπτυξη εμπειριών που θα ικανοποιούν ταυτόχρονα όλες τις ηλικιακές ομάδες.
- Τα τελευταία χρόνια, αυξάνεται ολοένα και περισσότερο η παγκόσμια προβολή της κοινότητας LGTBQ+, ενώ, σύμφωνα με εκτιμήσεις του UNWTO, ο παγκόσμιος ετήσιος οικονομικός αντίκτυπος της κοινότητας LGTBQ+ εκτιμάται σε περισσότερο από 140 δισ. δολάρια ΗΠΑ. Εξίσου σημαντικές είναι οι κοινωνικές επιδράσεις από την υποστήριξη και την προσέγγιση LGTBQ+ ταξιδιωτών, μέσω φιλόξενων τουριστικών υποδομών, κάτι που θα συμβάλλει στην καταπολέμηση της ομοφοβίας. 

Οι αλλαγές στην καταναλωτική συμπεριφορά θα έχουν ως αποτέλεσμα την εμφάνιση διαφόρων «φυλών» (tribes) καταναλωτών, όπως, για παράδειγμα, οι vegan, οι χορτοφάγοι ή οι καταναλωτές που επιζητούν την προσιτή πολυτέλεια ή στρέφονται μόνο προς «πράσινες» επιλογές που προάγουν την αειφορία. Οι νέες αυτές «φυλές» καταναλωτών δεν θα απασχολήσουν μόνο τις επιχειρήσεις του τουρισμού, αλλά και ευρύτερα την παγκόσμια οικονομία.

### Η βιωσιμότητα:

- Οι κατευθυντήριες γραμμές της αειφόρου τουριστικής ανάπτυξης και οι πρακτικές διαχείρισης αφορούν το σύνολο των προορισμών και των επιχειρήσεων.
- Οι αρχές της βιωσιμότητας αναφέρονται στις περιβαλλοντικές, οικονομικές και κοινωνικο-πολιτιστικές πτυχές της τουριστικής ανάπτυξης.
- Αναζητείται η κατάλληλη ισορροπία μεταξύ αυτών για να διασφαλιστεί η μακροπρόθεσμη βιωσιμότητα.
  Η κλιματική αλλαγή και οι στρατηγικές αναχαίτισής της αναμένεται να μετασχηματίσουν σημαντικές πτυχές της οικονομίας και κατ’ επέκταση και του τουρισμού. Τεχνολογία και «πράσινες δεξιότητες»
  είναι σημαντικοί επιταχυντές της βιώσιμης ανάπτυξης. Η κλιματική αλλαγή και η προστασία του
  περιβάλλοντος παραμένει η μεγαλύτερη ανησυχία 
  τόσο για τους Gen Z, όσο και για τους Millennials και είναι γενικά αποδεκτό ότι οι ταξιδιώτες απαιτούν ολοένα και περισσότερο τη βιώσιμη ανάπτυξη του τουρισμού και την
  ευθυγράμμιση του με τις αξίες τους.
- Η κλιματική αλλαγή αναμένεται να οδηγήσει σε γενικευμένη αύξηση αλλά και μεγαλύτερες διακυμάνσεις της θερμοκρασίας, άνοδο της στάθμης της θάλασσας και της θερμοκρασίας της, μεγαλύτερη συχνότητα ακραίων καιρικών φαινομένων (ζεστές μέρες αλλά και έντονη βροχόπτωση), λιώσιμο των πάγων και μείωση των παγετώνων.
- Οι επιπτώσεις των εξελίξεων αυτών θα είναι ποικίλες ανάλογα με τον τόπο και την εποχή. Ο ελληνικός τουρισμός αναμένεται να επηρεαστεί τόσο από την πλευρά της προσφοράς όσο και από την πλευρά της ζήτησης.
Από την πλευρά της προσφοράς, η αυξημένη θερμοκρασία το καλοκαίρι και ιδιαίτερα τα συχνότερα κύματα καύσωνα μπορεί να καταστήσουν τα καλοκαίρια πολύ ζεστά. Εντός του πλαισίου αυτού, πάντως, αναμένεται ότι η επιβάρυνση του κλίματος τα καλοκαίρια στο Αιγαίο θα είναι αισθητά μικρότερη απ' ό,τι στην υπόλοιπη Μεσόγειο, ενώ αντίθετα το κλίμα θα γίνει ιδιαίτερα ευχάριστο στα νησιά του Ιονίου τους μήνες που σήμερα είναι εκτός αιχμής σεζόν.



**Τάσεις που διαφαίνονται στον τουρισμό:**

### Εξέλιξη της Εξυπηρέτησης Πελατών:

| **Παλαιότερα**                                               | **Σήμερα**                                                   |
| ------------------------------------------------------------ | ------------------------------------------------------------ |
| Πελάτες χωρίς ιδιαίτερες πληροφορίες                         | Πελάτες ενημερωμένοι, ταγμένοι                               |
| Λιγότερες επιλογές                                           | Περισσότερες επιλογές και εναλλακτικές                       |
| Προτιμήσεις πελατών στατικές                                 | Προτιμήσεις δυναμικές, αλλάζουν, μεταβάλλονται               |
| Πελάτες ικανοποιημένοι με χαμηλή τιμή και μαζική παραγωγή προσφορών και υπηρεσιών | Απαιτούν εξατομικευμένες υπηρεσίες και ουσιαστικές λύσεις    |
| Επιλογή προσφορών και υπηρεσιών με βάση την τιμή             | Επιλογή προσφορών και υπηρεσιών με βάση την ευκολία, την άνεση και την ποιότητα |

Συνεπής η ανάγκη των πελατών για βελτιωμένες υπηρεσίες. 









