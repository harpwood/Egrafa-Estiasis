# Ενότητες Θεματικής  Β.3 

## «Εργασιακές Σχέσεις»  



### **Εκπαιδευτική Υποενότητα 3.1** - Θεμελιώδεις αρχές εργασιακών σχέσεων  

### **Εκπαιδευτική Υποενότητα 3.2** - Οργάνωση εργασίας και εργασιακές σχέσεις  

### **Εκπαιδευτική Υποενότητα 3.3** - Χαρακτηριστικά ατόμου και οργανωσιακή συμπεριφορά  

### **Εκπαιδευτική Υποενότητα 3.4** - Διαχείριση ανθρώπινου δυναμικού  

### **Εκπαιδευτική Υποενότητα 3.5** - Εξελίξεις και συνέπειες στο πλαίσιο της εργασίας  

### **Εκπαιδευτική Υποενότητα 3.6** - Η αναζήτηση εργασίας και η επιλογή προσωπικού από την επιχείρηση  





---



# Θεμελιώδεις αρχές εργασιακών σχέσεων 

## **Εκπαιδευτική Υποενότητα 3.1** 



## **Η έννοια της εργασίας, εξαρτώμενη εργασία**

### Η έννοια της εργασίας 

**Εργασία** είναι κάθε απασχόληση του ατόμου, κάθε μορφή δραστηριότητας με κάποιον σκοπό. Ο σκοπός της εργασίας μπορεί να είναι οποιοσδήποτε, αρκεί να είναι θεμιτός, δηλαδή όχι παράνομος ή ανήθικος.

Το είδος της εργασίας είναι αδιάφορο· μπορεί να είναι πνευματική ή σωματική, να συνίσταται σε ενέργεια θετική ή απλή παρουσία σε έναν τόπο, γενικά μπορεί να έχει οποιαδήποτε μορφή (π.χ., η απασχόληση μοντέλου ή ο φύλακας που εργάζεται σε ένα φυλάκιο εργοστασίου). Με τον όρο εργασία εννοούμε κάθε ανθρώπινη ενέργεια που έχει σκοπό την παραγωγή αγαθών, υπηρεσιών ή πληροφοριών που χρειάζονται στους ίδιους τους ανθρώπους.

**Τι είναι όμως η εργασία από οικονομική άποψη; νομική άποψη;**

Από οικονομική άποψη

- Είναι ένας από τους κυριότερους συντελεστές της παραγωγής. Η εργασία μαζί με τους φυσικούς πόρους (γη) είναι ο πρωτογενής συντελεστής της παραγωγής.
- Συνόδευε πάντα τον άνθρωπο σε σχέση με τις ανάγκες που ήθελε να ικανοποιήσει, ακόμα και στην πιο πρωτόγονη μορφή ζωής.

Από νομική άποψη

- Είναι συμφωνία, βάση της οποίας ένα ορισμένο άτομο (υπάλληλος, εργάτης, κλπ) που καλείται μισθωτός, αναλαμβάνει την υποχρέωση να παρέχει τις υπηρεσίες του για ορισμένο ή αόριστο χρόνο, σε φυσικό ή νομικό πρόσωπο που καλείται εργοδότης, έναντι συμφωνημένου ημερομισθίου ή μηνιαίου μισθού.



## **Η έννοια της εξαρτημένης εργασίας**

**Εξαρτημένη εργασία**

- μισθωτός
- εργοδότης
- χρόνος
- μισθός

**Προσωπική εξάρτηση**

Το δικαίωμα του εργοδότη να δίνει οδηγίες στον εργαζόμενο, να ασκεί εποπτεία και έλεγχο.

**Σύμβαση Εξαρτημένης Εργασίας**

Ως σύμβαση εξαρτημένης εργασίας μπορεί να χαρακτηριστεί η συμφωνία μεταξύ εργοδότη και εργαζομένου, με βάση την οποία ο εργαζόμενος αναλαμβάνει την κύρια υποχρέωση να παρέχει... Σύμφωνα με τα παραπάνω, τα βασικά συνθετικά στοιχεία της σύμβασης εργασίας, για τα οποία θα πρέπει υποχρεωτικά να υπάρχει συμφωνία των μερών, είναι δύο: η εργασία και ο μισθός.

**Κύριο χαρακτηριστικό της σύμβασης εξαρτημένης εργασίας είναι το διευθυντικό δικαίωμα του εργοδότη και ο τρόπος που αυτός το ασκεί.**

**Διευθυντικό δικαίωμα του εργοδότη**

Η εξουσία που διαθέτει ώστε μονομερώς, μέσω οδηγιών και εντολών, να εξειδικεύσει την υποχρέωση του εργαζομένου προς εργασία, η οποία δεν ρυθμίζεται διαφορετικά, και να καθορίσει τους όρους αυτής σύμφωνα με τις ανάγκες της επιχείρησής του.

**Σύμφωνα με μια άλλη άποψη, ο όρος διευθυντικό δικαίωμα χρησιμοποιείται με δύο τουλάχιστον διαφορετικές έννοιες:**

- Διευθυντικό δικαίωμα
  - Κατά την πρώτη έννοια, την πιο ευρεία, σημαίνει τη γενική ελευθερία του εργοδότη να λαμβάνει κάθε μέτρο που έχει σχέση με την παροχή εργασίας και κρίνει κατάλληλο για την οργάνωση της επιχείρησής του.
  - Κατά τη δεύτερη, την πιο στενή, σημαίνει το δικαίωμα του εργοδότη να καθορίζει μονομερώς τους όρους της εργασίας, στο μέτρο που δεν καθορίζονται από άλλη πηγή.

...την εργασία του στον εργοδότη για ορισμένο ή αόριστο χρονικό διάστημα, με την εποπτεία και τον έλεγχό του, έναντι αμοιβής, που συμφωνείται ρητά ή σιωπηρά μεταξύ τους.





## **ΣΥΜΒΑΣΗ ΕΞΑΡΤΗΜΕΝΗΣ ΕΡΓΑΣΙΑΣ**

**Σύμβαση εξαρτημένης εργασίας** είναι η συμφωνία μεταξύ εργοδότη και εργαζόμενου, βάσει της οποίας ο εργαζόμενος αναλαμβάνει την κύρια υποχρέωση να παράσχει την εργασία του στον εργοδότη, υπό την εποπτεία και τον έλεγχό του, και ο εργοδότης την κύρια υποχρέωση καταβολής του μισθού και απόδοσης εισφορών κοινωνικής ασφάλισης.

Οι κύριες υποχρεώσεις των μερών συνοδεύονται και από σημαντικές παρεπόμενες υποχρεώσεις, όπως η παροχή εργασίας σε συνθήκες υγείας και ασφάλειας, η ίση μεταχείριση, η χορήγηση αδειών, η επαγγελματική εκπαίδευση και κατάρτιση κ.ά. Ανάλογα με τη διάρκειά της διακρίνεται κυρίως σε σύμβαση εξαρτημένης εργασίας αορίστου χρόνου ή σε σύμβαση εξαρτημένης εργασίας ορισμένου χρόνου.



## Σύμβαση εξαρτημένης εργασίας ορισμένου χρόνου

**Σύμβαση εξαρτημένης εργασίας ορισμένου χρόνου** είναι η σύμβαση εργασίας της οποίας η διάρκεια είναι σαφώς καθορισμένη. Γνωρίζουμε δηλαδή επακριβώς το χρονικό σημείο λήξης της, οπότε όταν φτάσει αυτό, επέρχεται αυτοδικαίως και η λήξη της σύμβασης.

Η σύμβαση δε χάνει το χαρακτήρα της ως ορισμένου χρόνου ακόμα και όταν η διάρκειά της δεν ορίστηκε ρητά, προκύπτει όμως από το είδος και το σκοπό της που αφορά την εκτέλεση ορισμένου έργου, οπότε και πρόκειται να διαρκέσει μέχρι να αποπερατωθεί το έργο, το τέλος του οποίου έχει ως αποτέλεσμα την αυτοδίκαιη λύση της, χωρίς καταγγελία και καταβολή αποζημίωσης.



## **Σύμβαση Αορίστου Χρόνου**

**Σύμβαση εξαρτημένης εργασίας αορίστου χρόνου** είναι η σύμβαση της οποίας ούτε ορίστηκε ρητώς η διάρκεια, ούτε προκύπτει από το είδος ή το σκοπό της σύμβασης.

Ο προσδιορισμός της διάρκειας της σύμβασης εργασίας έχει μεγάλη σημασία, όσον αφορά τον τρόπο λύσης της. Η σύμβαση ορισμένου χρόνου παύει αυτοδικαίως με την πάροδο της συμφωνημένης διάρκειας, χωρίς να απαιτείται καμία δήλωσή βούλησης από τα μέρη (ΑΚ 669). Αντίθετα, η σύμβαση αορίστου χρόνου λύνεται με μονομερή απευθυντέα δήλωση βούλησης (καταγγελία), στην οποία μπορεί να προβεί καθένα από τα μέρη της σύμβασης.

**Διάκριση από άλλες συμβάσεις:**

- α) **Σύμβαση Έργου:** Σύμβαση έργου υπάρχει όταν ένα πρόσωπο (εργολάβος) αναλαμβάνει έναντι ενός άλλου προσώπου (εργοδότη / κυρίου του έργου) την υποχρέωση εκτέλεσης ορισμένου έργου έναντι αμοιβής.
- Το κύριο στοιχείο που διακρίνει τη σύμβαση εργασίας από τη σύμβαση έργου είναι ότι στην περίπτωση της σύμβασης εργασίας ενδιαφέρει η παροχή της εργασίας ανεξαρτήτως συγκεκριμένου αποτελέσματος, ενώ στην περίπτωση της σύμβασης έργου ενδιαφέρει το αποτέλεσμα της εκτέλεσης ορισμένου έργου.
- β) **Σύμβαση Ανεξάρτητων Υπηρεσιών:** Σύμβαση παροχής ανεξάρτητων υπηρεσιών υπάρχει, όταν ο παρέχων ανεξάρτητες υπηρεσίες αναλαμβάνει την υποχρέωση έναντι ενός προσώπου, για παροχή εργασίας χωρίς όμως να υπόκειται στην εποπτεία και τον έλεγχο του αντισυμβαλλόμενου του.
    - Κύριο χαρακτηριστικό, επομένως, της σύμβασης παροχής ανεξάρτητων υπηρεσιών είναι η ανάπτυξη πρωτοβουλίας και η ανεξαρτησία ως προς τον καθορισμό του τόπου, του χρόνου και του τρόπου παροχής της εργασίας, κάτι που βασικά δεν συμβαίνει στην περίπτωση της σύμβασης εξαρτημένης εργασίας.
- γ) **Άτυπες μορφές απασχόλησης:** Ευρύτερη εφαρμογή έχουν άτυπες μορφές απασχόλησης, όπως η κατ’ οίκον απασχόληση, η τηλεργασία, το φασόν. Αυτές οι μορφές απασχόλησης, οι οποίες αφορούν κυρίως γυναίκες εργαζόμενες, εμφανίζουν συχνά δυσμενείς συνέπειες για τους εργαζόμενους, όπως μειωμένες αποδοχές, στέρηση συλλογικών δικαιωμάτων, αλλά και γενικότερα δικαιωμάτων που απορρέουν από τη σύμβαση εργασίας (επιδόματα κλπ).
  
 - Για τη ρύθμιση των άτυπων αυτών μορφών απασχόλησης, θεσπίστηκε με το Ν. 2639/1998, όπως αυτός τροποποιήθηκε με το Ν. 3846/2010, τεκμήριο υπέρ της ύπαρξης εξαρτημένης εργασίας. (https://www.kepea.gr/aarticle.php?id=2147)
   
    - Αυτό σημαίνει ότι ακόμη κι αν συναφθεί μεταξύ εργοδότη και εργαζόμενου σύμβαση παροχής υπηρεσιών ή έργου, ιδιαίτερα στις περιπτώσεις αμοιβής κατά μονάδα εργασίας, εισάγεται τεκμήριο ότι υποκρύπτεται σύμβαση εξαρτημένης εργασίας, εφόσον η εργασία παρέχεται αυτοπροσώπως, αποκλειστικά ή κατά κύριο λόγο στον ίδιο εργοδότη για εννέα συνεχόμενους μήνες.



## **Σύμβαση Εργασίας - Τι να προσέχουμε πριν υπογράψουμε;**

- **Αίτηση για Όλες τις Απαραίτητες Πληροφορίες:**
  - Ζητάμε όλες τις απαραίτητες πληροφορίες σχετικά με το είδος, το χώρο, το χρόνο κτλ. Δεν αφήνουμε αδιευκρίνιστα σημεία.
  
- **Πληροφορίες για Συλλογικές Συμβάσεις Εργασίας:**
  - Πληροφορούμαστε σχετικά με το εάν υπάρχουν συλλογικές συμβάσεις εργασίας σε ισχύ που να διέπουν το συγκεκριμένο είδος εργασίας, κλάδο απασχόλησης κλπ.
  - Αναζητούμε την ύπαρξη σωματείου που να εκπροσωπεί τους εργαζόμενους στο συγκεκριμένο χώρο και να προασπίζει τα δικαιώματά τους.
  
- **Αντίγραφο Σύμβασης Εργασίας:**
  - Ζητάμε και λαμβάνουμε πάντοτε αντίγραφο της σύμβασης εργασίας ή τη γραπτή γνωστοποίηση των όρων εργασίας.

- **Συμβουλευτικές Υπηρεσίες:**
  - Το περιεχόμενο των συμβουλευτικών υπηρεσιών πρέπει να συνεκτιμάται με την προσωπική κατάσταση και τις ιδιαίτερες ανάγκες κάθε εργαζόμενου και κάθε εργασιακής σχέσης, καθώς, πέραν των γενικών κανόνων, κάθε περίπτωση μπορεί να έχει ειδικά χαρακτηριστικά (επαγγελματικά, μισθολογικά κλπ).

- **Αντιμετώπιση Προβληματικών Καταστάσεων:**
  - Δεν αφήνουμε προβληματικές καταστάσεις στην εργασία μας να διαιωνίζονται, καθώς αυτό αποδυναμώνει ή ακόμη και ακυρώνει τα δικαιώματά μας. Όταν διαπιστώνονται αντισυμβατικές συμπεριφορές από την πλευρά του εργοδότη, πρέπει να προβαίνουμε άμεσα στις απαραίτητες ενέργειες.

- **Εξειδικευμένη Νομική Συμβουλευτική:**
  - Σε κάποιες περιπτώσεις η παρεχόμενη συμβουλευτική πρέπει να συνοδεύεται και από εξειδικευμένη νομική συμβουλευτική, λόγω των αυστηρών ειδικών κανόνων που ισχύουν (π.χ. σύντομες προθεσμίες προσφυγής στα Δικαστήρια).

- **Γνώση Εργασιακών Δικαιωμάτων:**
  - Η γνώση των εργασιακών μας δικαιωμάτων, σε συνδυασμό με τη συλλογική δράση μέσω των σωματείων, είναι αυτή που θα ενδυναμώσει τη θέση μας και τις διαπραγματευτικές μας δυνατότητες στο πλαίσιο της εργασιακής σχέσης.

## **Τι εννοούμε με τον όρο «Εργασιακές Σχέσεις;»**

«Εργασιακές σχέσεις» λέμε και εννοούμε τις σχέσεις μεταξύ των πάσης φύσεως εργοδοτών και των εργαζομένων μέσα στον εργασιακό τους χώρο και μέσα στα πλαίσια της προσφοράς και παροχής εργασίας (Σαλτσιώτης, 1999).

Οι εργασιακές σχέσεις έχουν σαν αντικείμενο τον καθορισμό των διαδικασιών και πόρων που διέπουν την προσφορά εργασίας.

## **Ανθρώπινες Σχέσεις**

Οι ανθρώπινες σχέσεις έχουν ως αντικείμενο τη συμβίωση του «υπαλλήλου» με άλλα άτομα «υπάλληλους» τόσο μέσα στον εργασιακό χώρο, όσο και στο ευρύτερο περιβάλλον. Οι στόχοι των ανθρώπινων σχέσεων είναι:

- Να υπάρχουν καλές σχέσεις μέσα στον εργασιακό χώρο.
- Ο κάθε εργαζόμενος να προσπαθεί να επιτύχει και να προσαρμοστεί στην εργασία του.
- Κατάλληλο εργασιακό περιβάλλον, προκειμένου όλοι οι εργαζόμενοι να είναι σωματικά και ψυχικά ξεκούραστοι, ώστε να υπάρχει παραγωγικότητα με αμοιβαία οφέλη.

## **Δημόσιες Σχέσεις**

Οι δημόσιες σχέσεις υπάρχουν ως επιστήμη από τις αρχές του μακρινού 1900 και περιλαμβάνουν συγκεκριμένες στρατηγικές που στοχεύουν στη διάδοση ποικίλων μηνυμάτων που αφορούν μια επιχείρηση στο ευρύ κοινό.

- Συνδυάζουν τους κλάδους της ψυχολογίας, της κοινωνιολογίας και των ανθρωπιστικών επιστημών και επικοινωνούν αποτελεσματικά τις αξίες της κάθε εταιρείας.
- Χρησιμοποιώντας μία σειρά από εργαλεία και τεχνικές, οι επαγγελματίες του χώρου στόχο έχουν όχι μόνο την εδραίωση του brand στην αγορά, αλλά και την απόκτηση καλής φήμης και θετικής εικόνας.

Οι *Δημόσιες Σχέσεις*, δημιουργούν την υποδομή αυτή σε κάθε επιχείρηση ώστε να την θαυμάζουν και να την εκτιμούν οι άνθρωποι, αφού βεβαίως έχουν εκτιμήσει και θαυμάσει τους ανθρώπους της επιχείρησης. Στο εσωτερικό της επιχείρησης οι Δημόσιες Σχέσεις δημιουργούν ένα περιβάλλον μη ανταγωνιστικό αλλά εμπιστοσύνης μεταξύ των ανθρώπων.



## **Εργασιακοί Νόμοι και Εργατικό Δίκαιο - Ενδεικτικές Ιστοσελίδες με Πληροφοριακό Υλικό**

**Γενική Συνομοσπονδία Εργατών Ελλάδας (ΓΣΕΕ)**
- [www.gsee.gr](http://www.gsee.gr)

**Κέντρο Πληροφόρησης Εργαζομένων & Ανέργων της ΓΣΕΕ (ΚΕΠΕΑ ΓΣΕΕ)**
- [www.kepea.gr](http://www.kepea.gr)
- Πληροφορίες / Καταγγελίες: 210-8202174, 8202100
- [Αλφαβητικό Ευρετήριο Εργασιακών Θεμάτων](http://www.kepea.gr/article.php?cat=12)
- [Online Εφαρμογές (π.χ. υπολογισμός επιδομάτων, δώρων)](http://www.kepea.gr/cats.php?cat=218)

**Ινστιτούτο Εργασίας ΓΣΕΕ (ΙΝΕ ΓΣΕΕ)**
- [www.inegsee.gr](http://www.inegsee.gr)
- [Υλικό Πληροφόρησης Εργασιακών και Ασφαλιστικών Θεμάτων](http://www.ergasiaine.gr/Topics_Ins.aspx)  

**Υπουργείο Εργασίας, Κοινωνικής Ασφάλισης & Κοινωνικής Αλληλεγγύης**
- [Εργατική Νομοθεσία](http://www.ypakp.gr/index.php?ID=EhCBns8nL0y56dD9)
- [Μητρώο Συλλογικών Συμβάσεων Εργασίας](http://www.ypakp.gr/index.php?ID=79h7QJQee4NLStoF)

**Σώμα Επιθεώρησης Εργασίας (ΣΕΠΕ)**
- [www.sepenet.gr](https://www.sepenet.gr/liferayportal/archike)
- Γραμμή Καταγγελιών: 15512

**Οργανισμός Μεσολάβησης & Διαιτησίας (Ο.ΜΕ.Δ.)**
- [Αναζήτηση Συλλογικών Συμβάσεων Εργασίας & Διαιτητικών Αποφάσεων](http://www.omed.gr/el/syllogikes-rythmiseis)

**Ελληνικό Ινστιτούτο Υγείας & Ασφάλειας της Εργασίας (ΕΛΙΝΥΑΕ)**
- [www.elinyae.gr](http://www.elinyae.gr/el/index.jsp)



**Εργατικό Δίκαιο**

Το εργατικό δίκαιο καθορίζει τα δικαιώματα και τις υποχρεώσεις των εργοδοτών και εργαζομένων. Καλύπτει δύο βασικούς τομείς:
- **Όροι εργασίας:** Ωράριο εργασίας, μερική απασχόληση και εργασία ορισμένου χρόνου, απόσπαση εργαζομένων, ενημέρωση και διαβούλευση με τους εργαζόμενους για ομαδικές απολύσεις, μεταβιβάσεις επιχειρήσεων κ.λπ.
- **Κοινωνικές και Πολιτικές Εξελίξεις:** Το εργατικό δίκαιο, ατομικό και συλλογικό, αλληλεπιδρά συνεχώς με τα οικονομικά, κοινωνικά, πολιτικά και πολιτισμικά δεδομένα.

Ένα χαρακτηριστικό παράδειγμα αυτής της αλληλεπίδρασης είναι η Ελλάδα, όπου η οικονομική κρίση και τα σκληρά μέτρα των μνημονίων έχουν επηρεάσει σημαντικά την εφαρμογή του εργατικού δικαίου.

### Βασικές Αρχές Εργατικού Δικαίου
- **Προστατευτική Κοινωνική Αρχή:** Το εργατικό δίκαιο προστατεύει τους εργαζόμενους.
- **Ανθρωποκεντρικός Χαρακτήρας:** Προστασία της προσωπικότητας και της αξιοπρέπειας του εργαζόμενου, καθώς και υποχρέωση πρόνοιας από τον εργοδότη.
- **Συλλογική και Κοινωνική Αυτονομία:** Συνδικαλιστική ελευθερία, συμμετοχικές διαδικασίες, συλλογικές συμβάσεις εργασίας, θεσμοί διεκδίκησης/συλλογικής δράσης.
- **Αρχή της Ίσης Μεταχείρισης:** Ίση μεταχείριση για όλους τους εργαζόμενους.
- **Απαγόρευση Καταχρηστικής Άσκησης Δικαιωμάτων:** Καμία κατάχρηση δικαιωμάτων από τους εργοδότες ή εργαζόμενους.



## Πηγές Εργατικού Δικαίου & Παράγοντες Διαμόρφωσης
**Εργασιακές Σχέσεις:**
1. **Σε εθνικό επίπεδο:**
   - Σύνταγμα
   - Νομοθεσία
   - Συλλογικές Συμβάσεις Εργασίας (ΣΣΕ)
   - Συναποφάσεις
   - Κανονισμοί Εργασίας
2. **Σε ευρωπαϊκό & διεθνές επίπεδο:**
   - Δίκαιο Ευρωπαϊκής Ένωσης
   - Διεθνείς Συμβάσεις δεσμευτικές για τη χώρα (Διεθνείς Συμβάσεις Εργασίας, Ευρωπαϊκή Σύμβαση Δικαιωμάτων του Ανθρώπου, αναθεωρημένος Ευρωπαϊκός Κοινωνικός Χάρτης, Διεθνή Σύμφωνα ΟΗΕ κλπ)
3. **Άλλες πηγές:**
   - Ατομική σύμβαση εργασίας
   - Πρακτική της επιχείρησης
   - Διευθυντικό δικαίωμα εργοδότη

## **Είδη Συμβάσεων Εξαρτημένης Εργασίας**

Εκτός από την πλήρη σύμβαση εξαρτημένης εργασίας, η οποία θεωρείται αυτή με την οποία συμφωνείται, για ορισμένο ή αόριστο χρόνο, η παροχή εργασίας για όλες τις εργάσιμες ημέρες της εβδομάδας (πέντε ή έξι, αναλόγως αν εφαρμόζεται 5ήμερη ή 6ήμερη εβδομαδιαία εργασία) και για όλες τις συμβατικές ώρες εργασίας της οικείας συλλογικής σύμβασης εργασίας, στην οποία υπάγεται κάθε μισθωτός ή της Ε.Γ.Σ.Σ.Ε., τα μέρη (εργοδότης και εργαζόμενος) έχουν τη δυνατότητα να καταρτίσουν την ατομική σύμβαση με τις παρακάτω διακρίσεις ή σε συνδυασμό αυτών (π.χ. μερικής απασχόλησης με ετοιμότητα, ορισμένου χρόνου και εκ περιτροπής κλπ):

### Είδη Συμβάσεων Εξαρτημένης Εργασίας
α) μειωμένης απασχόλησης  
β) εκ περιτροπής εργασίας  
γ) ετοιμότητας προς εργασία  
δ) παράλληλης απασχόλησης (μικτές συμβάσεις εργασίας)  
ε) ορισμένου χρόνου  
στ) γνήσιου δανεισμού  
η) μη γνήσιου ή κατ' επάγγελμα δανεισμού  
θ) τέταρτης (πρόσθετης) βάρδιας  
κ) αναγκαστικής σύμβασης  
ι) δοκιμής  
ια) τηλεργασίας  
ιβ) μαθητείας  

**Η Συλλογική Σύμβαση Εργασίας**

Η συλλογική σύμβαση εργασίας αποτελεί την γραπτή συμφωνία που αποτέλεσμα συλλογικών διαπραγματεύσεων για τους εργαζόμενους, πραγματοποιείται από ένα ή περισσότερα συνδικάτα και τη διοίκηση μιας επιχείρησης και ορίζει τις συνθήκες εργασίας.

Καθορίζει ζητήματα σχετικά με την αμοιβή, τα οφέλη και τις υποχρεώσεις τόσο των εργαζομένων όσο και του εργοδότη.

Συχνά περιέχει επίσης διαδικασίες για την επίλυση διαφορών μεταξύ εργοδότη και εργαζομένων.

Στην Ελλάδα, υπάρχουν διάφοροι τύποι συλλογικών συμβάσεων, όπως οι Εθνικές Γενικές, οι Κλαδικές, οι Επιχειρησιακές, οι Εθνικές Ομοιοεπαγγελματικές και οι Τοπικές Ομοιοεπαγγελματικές.

α. Σε εθνικές γενικές, που αφορούν τους εργαζόμενους όλης της χώρας.  
β. Σε κλαδικές, που αφορούν τους εργαζόμενους περισσότερων ομοειδών ή συναφών εκμεταλλεύσεων ή επιχειρήσεων ορισμένης πόλης ή περιφέρειας ή και όλης της χώρας.  
γ. Σε επιχειρησιακές, που αφορούν τους εργαζόμενους μιας εκμετάλλευσης ή επιχείρησης.  
δ. Σε εθνικές ομοιοεπαγγελματικές που αφορούν τους εργαζόμενους ορισμένου επαγγέλματος και των συναφών προς το επάγγελμα αυτό ειδικοτήτων όλης της χώρας.  
ε. Σε τοπικές ομοιοεπαγγελματικές, που αφορούν τους εργαζόμενους ορισμένου επαγγέλματος ή και των συναφών ειδικοτήτων συγκεκριμένης πόλης ή περιφέρειας (§1 άρθρο 3).



## Ατομικές και Συλλογικές Συμβάσεις

Οι κανονιστικοί όροι της συλλογικής σύμβασης εργασίας έχουν άμεση και αναγκαστική ισχύ.

Οι όροι ατομικών συμβάσεων εργασίας, που αποκλίνουν από τους κανονιστικούς όρους συλλογικών συμβάσεων εργασίας, είναι επικρατέστεροι, εφόσον παρέχουν μεγαλύτερη προστασία στους εργαζόμενους.

Όροι εργασίας συλλογικών συμβάσεων εργασίας, που είναι ευνοϊκότεροι για τους εργαζόμενους, υπερισχύουν των νόμων, εκτός αν πρόκειται για διατάξεις αναγκαστικού δικαίου με αμφίμερη ενέργεια.

Σύμφωνα με το άρθρο 8 του ν.1876/1990 (Α’ 27) όπως τροποποιήθηκε και ισχύει σήμερα, οι Συλλογικές Συμβάσεις Εργασίας (Σ.Σ.Ε.) και οι όμοιας έκτασης Αποφάσεις Διαιτησίας (Δ.Α.) του άρθρου 16 του ιδίου νόμου, δεσμεύουν τους εργαζόμενους και εργοδότες που είναι μέλη των συμβαλλομένων συνδικαλιστικών οργανώσεων του κλάδου ή του επαγγέλματος εντός του τοπικού, επαγγελματικού και χρονικού πεδίου τους, ή των εν διενέξει αντίστοιχα, εκτός αν κηρυχθούν γενικώς υποχρεωτικές με απόφαση του Υπουργού Εργασίας & Κοινωνικών Υποθέσεων, κατά τις διατάξεις των παρ. 2, 3 και 4 του άρθρου 11 του ν.1876/1990 όπως τροποποιήθηκε και ισχύει.



# Συλλογική Σύμβαση Ξενοδοχοϋπαλλήλων

## Κατηγορίες Μισθωτών

### Κατηγορία Α
- Υπάλληλος υποδοχής
- Μαιτρ
- Υπομαιτρ
- Κυρωρός Α
- Νυχτοκυρωρός Α
- Μπουφετζής Α
- Προϊστάμενος υπνοδωματίων και κοινοχρήστων χώρων
- Μάγειρας Α
- Τεχνίτης ζαχαροπλάστης 
- Αποθηκάριος

### Κατηγορία Β
- Προϊστάμενος πλυντηρίου και λινοθήκης
- Βοηθός υποδοχής
- Κυρωρός Β
- Σερβιτόρος τραπεζαρίας - σαλονιού ή ορόφων (καλαμεπόλος)
- Μπάρμαν ή μπαργούμαν
- Μάγειρας Β
- Τηλεφωνητές
- Ελεγκτές 
- Ταμπλίστες
- Μανικιουρίστες 
- Κοπτής κρεάτων

### Κατηγορία Γ
- Βοηθός σερβιτόρου
- Οροφοκόμος (βαλές)
- Κυρωρός υπηρεσίας
- Βοηθός κυρωρείου ή μπουφέ ή εστιατορίου ή μπαρ ή λινοθήκης
- Γκρουμ
- Ντόρμαν ή εξωτερικός κυρωρός
- Λινοθηκάριος (αν δεν καλύπτεται από άλλη συλλογική σύμβαση ή διαιτητική απόφαση)
- Μάγειρας Γ
- Καμαριέρα
- Βοηθός τεχνίτη ζαχαροπλάστη

### Κατηγορία Δ
- Πλύντρια
- Σιδερώτρια
- Καθαρίστρια κοινοχρήστων χώρων
- Μοδίστρα
- Λαντζέρης
- Λουτρονόμος
- Προϊστάμενος και βοηθός ιατρείου
- Ναυαγοσώστης και διασώστης κολυμβητικών δεξαμενών και παραλίας

## Ρυθμίσεις στη ΣΣΕ Ξενοδοχοϋπαλλήλων
- Βασικοί μηνιαίοι μισθοί και ημερομίσθια
- Επιδόματα προϋπηρεσίας
- Οικογενειακών βαρών
- Τουριστικής εκπαίδευσης
- Εποχικής απασχόλησης
- Στολής
- Ανθυγιεινής εργασίας
- Τροφής
- Φύσεως εργασίας

## Ωράριο και Συνθήκες Εργασίας
- Ωράριο εργασίας
- Συνεχόμενες μέρες ανάπαυσης (όχι συνεχών ημερών)
- Επαναπρόσληψη εποχικά απασχολουμένων
- Λοιπές ρυθμίσεις



## Συλλογική Σύμβαση Ξενοδοχοϋπαλλήλων

### Αύξηση Βασικών Μισθών
Η υποχρεωτική Συλλογική Σύμβαση Εργασίας προβλέπει αύξηση κατά 5,5% των βασικών μηνιαίων μισθών από 1η Ιανουαρίου 2023 και αύξηση κατά 5% από 1η Ιανουαρίου 2024. Η σύμβαση που διαπραγματεύτηκε μεταξύ της Πανελλήνιας Ομοσπονδίας Εργαζομένων στον Επισιτισμό – Τουρισμό (ΠΟΕΕΤ) και της Πανελλήνιας Ομοσπονδίας Ξενοδόχων (ΠΟΞ) προβλέπει επίσης ότι κατά την καλοκαιρινή και χειμερινή τουριστική περίοδο:

- **Χρονικό διάστημα:** Τα στοιχεία αφορούν το 2024.
- **Πηγές:** Για τυχόν αλλαγές να αναζητάτε πάντα στοιχεία στην τελευταία Συλλογική Σύμβαση Εργασίας (ΣΣΕ) που έχει υπογραφεί στο [site της ΠΟΕΕΤ](https://www.poeet.gr/index.php/sse-hotel).

### Ρυθμίσεις Χρόνου Εργασίας
- Καταργείται η διάταξη που προέβλεπε τη χορήγηση συνεχών ημερών εβδομαδιαίας ανάπαυσης στους εργαζόμενους με πενθήμερο και παρέχεται η δυνατότητα στον εργοδότη να κατανέμει τη διήμερη ανάπαυση εντός της εβδομάδας αλλά διακεκομμένα.
- Κατά τις ίδιες περιόδους, οι επιχειρήσεις μπορούν να απασχολούν τους μισθωτούς μέχρι και μία ώρα επιπλέον την ημέρα χωρίς επιπλέον αμοιβή, υπό την προϋπόθεση ότι ο μέσος όρος εβδομαδιαίας εργασίας σε περίοδο έως 8 εβδομάδων δεν υπερβαίνει τις 40 ώρες.
- Όταν η πληρότητα υπερβαίνει το 70%, επιτρέπεται η απασχόληση κατά τις ημέρες ανάπαυσης με επιπλέον αμοιβή ίση με ένα ημερομίσθιο. Αν πρόκειται για Κυριακή ή αργία, η επιπλέον αμοιβή είναι ένα ημερομίσθιο αυξημένο κατά 75%.

## Κατηγορίες Εργαζομένων και Μισθοί
Η σύμβαση αφορά τέσσερις κατηγορίες εργαζομένων, για τους οποίους οι βασικοί μισθοί καθορίζονται από την 1η Ιανουαρίου 2023 από 835,64 ευρώ έως 911,34 ευρώ και από την 1η Ιανουαρίου 2024 από 877,43 ευρώ έως 956,91 ευρώ.

### Προσθήκη Επιδόματα
Στους βασικούς μισθούς προστίθενται, ανά περίπτωση, επιδόματα προϋπηρεσίας, γάμου, τουριστικής εκπαίδευσης, εποχικής απασχόλησης, στολής, ανθυγιεινής εργασίας, τροφής και ύπνου (διαμονής στο ξενοδοχείο).

### Υπεργολαβία
Οι ελάχιστες αμοιβές ισχύουν και για τους εργαζόμενους των ίδιων ειδικοτήτων που απασχολούνται από υπεργολάβους, στους οποίους έχουν ανατεθεί εργασίες από την ξενοδοχειακή επιχείρηση.



## Εποχιακές Ξενοδοχειακές Επιχειρήσεις

### Λειτουργία
- Η πλειοψηφία των ξενοδοχειακών επιχειρήσεων στην Ελλάδα λειτουργούν εποχιακά.
- Ως εποχιακές ξενοδοχειακές επιχειρήσεις θεωρούνται αυτές που λειτουργούν μέχρι εννέα (9) μήνες το χρόνο.

### Εργασιακή Σχέση
- Η εργασιακή σχέση των μισθωτών που απασχολούνται σε εποχιακές ξενοδοχειακές επιχειρήσεις, όπως έχει αποφανθεί η νομολογία, είναι από τη φύση της και το περιεχόμενό της, ιδιόρρυθμα ρυθμιζόμενη σύμβαση εργασίας ορισμένου χρόνου.

### Δικαίωμα Επαναπρόσληψης
- Ο εργαζόμενος μπορεί να ασκήσει το δικαίωμα επαναπρόσληψής του κατά τη νέα περίοδο λειτουργίας του ξενοδοχείου. Εφόσον συμβεί αυτό εντός των τεθειμένων χρονικών ορίων (έγγραφη προειδοποίηση προς τον εργοδότη μέχρι 30 Ιανουαρίου), ο εργοδότης είναι υποχρεωμένος να αποδεχθεί τις υπηρεσίες του και εφόσον πληρούνται οι σχετικές από το νόμο προϋποθέσεις κυρίως ως προς την επαναλειτουργία και την πληρότητα της ξενοδοχειακής μονάδας.

### Επαναπρόσληψη Εποχιακά Απασχολουμένων
- Σε ξενοδοχειακές επιχειρήσεις εποχικής λειτουργίας, ο εργοδότης υποχρεούται να επαναπροσλαμβάνει συνολικά τον ίδιο αριθμό εργαζομένων που είχε κατά μέσο όρο τις δύο προηγούμενες περιόδους εργασίας και κατά προτίμηση αυτούς που εργάζονταν την τελευταία περίοδο.

### Στάδια Επαναπρόσληψης
- Η επαναπρόσληψη θα γίνεται σταδιακά ως εξής:
  - Α. Με τη συμπλήρωση 20% της πληρότητας, θα επαναπροσλαμβάνεται το 1/3 τουλάχιστον των εργαζομένων.
  - Β. Με τη συμπλήρωση 50% της πληρότητας, θα επαναπροσλαμβάνεται τα 2/3 τουλάχιστον των εργαζομένων.
  - Γ. Με τη συμπλήρωση 80% της πληρότητας, θα επαναπροσλαμβάνεται το σύνολο του προσωπικού.

### Συλλογικές Συμβάσεις Εργασίας (ΣΣΕ)
- Μια Συλλογική Σύμβαση Εργασίας είναι δεσμευτική όταν εργοδότης και εργαζόμενος είναι (αμφότεροι) μέλη στα σωματεία και επαγγελματικές οργανώσεις που συνυπογράφουν τη συλλογική σύμβαση.
- Στην περίπτωση αυτή, βασικοί μισθοί και επιδόματα που προβλέπονται στη ΣΣΕ είναι, κατά περίπτωση, υποχρεωτικά.



## Σύμβαση Εξαρτημένης Εργασίας - Υποχρεώσεις Εργοδότη

### Υποχρέωση του Εργοδότη να Γνωστοποιεί στους Εργαζόμενους
Σύμφωνα με το άρθρο 6 του ν. 5053/2023, οι ουσιώδεις όροι της σύμβασης ή σχέσης εργασίας που ο εργοδότης οφείλει να γνωστοποιεί στον εργαζόμενο είναι οι εξής:

### Ουσιώδεις Όροι της Σύμβασης ή Σχέσης Εργασίας
- **α)** Τα στοιχεία ταυτότητας των συμβαλλόμενων μερών.
- **β)** Ο τόπος παροχής της εργασίας, συμπεριλαμβανομένης και της περίπτωσης παροχής της εργασίας σε διάφορα σημεία, ή, σε περίπτωση μη καθορισμού του τόπου από τον εργοδότη, η δυνατότητα επιλογής του από τον εργαζόμενο, η έδρα της επιχείρησης ή η κατοικία του εργοδότη.
- **γ)** Η θέση ή ειδικότητα του εργαζομένου, ο βαθμός του, η κατηγορία ή ο κλάδος της απασχόλησής του, καθώς και το αντικείμενο της εργασίας του.
- **δ)** Η ημερομηνία έναρξης της σύμβασης ή της σχέσης εργασίας.
- **ε)** Αν πρόκειται για σχέση εργασίας ορισμένου χρόνου, η ημερομηνία λήξης ή η προβλεπόμενη διάρκεια αυτής.
- **ςτ)** Τα στοιχεία του έμμεσου εργοδότη, αν πρόκειται για εργασία που παρέχεται μέσω επιχείρησης προσωρινής απασχόλησης (Ε.Ρ.Α.).
- **η)** Η διάρκεια και οι όροι της δοκιμαστικής περιόδου, αν έχει συμφωνηθεί.
- **θ)** Η κατάρτιση που παρέχεται από τον εργοδότη, αν υφίσταται τέτοια παροχή προς τον εργαζόμενο.
- **ι)** Η διάρκεια της άδειας με αποδοχές που δικαιούται ο εργαζόμενος, καθώς και ο τρόπος και χρόνος χορήγησής της.
- **ια)** Η διαδικασία που ακολουθείται από τον εργοδότη και τον εργαζόμενο σε περίπτωση λύσης της σύμβασης ή της σχέσης εργασίας, σύμφωνα με την ισχύουσα νομοθεσία, και ιδίως η υποχρέωση έγγραφο καταγγελίας που γνωστοποιείται στον αντισυμβαλλόμενο, οι προθεσμίες προειδοποίησης και ο προσδιορισμός του ποσού της αποζημίωσης, καθώς και η ύπαρξη σπουδαίου λόγου, αν αυτός απαιτείται.
- **ιβ)** Οι πάσης φύσεως αποδοχές που δικαιούται ο εργαζόμενος, καθώς και η περιοδικότητα και ο τρόπος καταβολής τους.
- **ιγ)** Όταν το πρόγραμμα οργάνωσης του χρόνου εργασίας είναι εξ ολοκλήρου ή ως επί το πλείστον προβλέψιμο, η διάρκεια της κανονικής ημερήσιας ή εβδομαδιαίας απασχόλησης του εργαζομένου, οι ρυθμίσεις περί υπερωριακής απασχόλησης ή πρόσθετης εργασίας και αμοιβής αυτών, καθώς και ρυθμίσεις σχετικά με τις αλλαγές βάρδιας.
- **ιδ)** Όταν το πρόγραμμα οργάνωσης του χρόνου εργασίας είναι εξ ολοκλήρου ή ως επί το πλείστον μη προβλέψιμο:
  - **ιδα)** Η αρχή ότι το ωράριο εργασίας είναι μεταβλητό, ο αριθμός των εγγυημένων αμειβόμενων ωρών και η αμοιβή που καταβάλλεται για την εργασία που πραγματοποιείται επιπρόσθετα ή πέραν των εγγυημένων αυτών ωρών.
  - **ιδβ)** Οι ώρες και ημέρες αναφοράς, σύμφωνα με την περ. β) της παρ. 6 του άρθρου 69.
  - **ιδγ)** Η ελάχιστη περίοδος εντός της οποίας ο εργοδότης οφείλει να ειδοποιήσει τον εργαζόμενο πριν από την ανάθεση εργασίας και η προθεσμία εντός της οποίας ο εργοδότης δύναται να ακυρώσει την ανάθεση εργασίας, σύμφωνα με την περ. β) της παρ. 1 του άρθρου 182Α.
- **ιε)** Η συλλογική σύμβαση που καθορίζει τους ελάχιστους όρους αμοιβής και εργασίας του εργαζομένου, καθώς και οι συλλογικοί φορείς που τη συνυπογράφουν.
- **ιστ)** Οι φορείς κοινωνικής ασφάλισης στους οποίους είναι ασφαλισμένος ο εργαζόμενος, καθώς και κάθε άλλη παροχή από τον εργοδότη που σχετίζεται με την κοινωνική ασφάλιση.



## Ενημέρωση Ουσιωδών Όρων Σύμβασης ή Σχέσης Εργασίας

### Υλοποίηση της Υποχρέωσης του Εργοδότη για Ενημέρωση

### Έγγραφο Ενημέρωσης
Σύμφωνα με το άρθρο 5 του ν. 5053/2023, η υποχρέωση του εργοδότη για ενημέρωση του εργαζόμενου αναφορικά με τα εξής στοιχεία υλοποιείται με την παράδοση εγγράφου (σε έντυπη ή ηλεκτρονική μορφή) στον εργαζόμενο, το αργότερο μία (1) εβδομάδα από την έναρξη της εργασίας του:

- Στοιχεία ταυτότητας των συμβαλλόμενων μερών
- Τόπος παροχής της εργασίας
- Θέση ή ειδικότητα του εργαζόμενου
- Ημερομηνία έναρξης της σύμβασης ή σχέσης εργασίας
- Διάρκεια της σύμβασης ορισμένου χρόνου (εφόσον υπάρχει)
- Δοκιμαστική περίοδος 
- Πάσης φύσεως αποδοχές
- Πρόγραμμα οργάνωσης του χρόνου εργασίας

### Επιπλέον Στοιχεία
Η ενημέρωση για τα παρακάτω στοιχεία υλοποιείται με την παράδοση εγγράφου (σε έντυπη ή ηλεκτρονική μορφή) στον εργαζόμενο, το αργότερο έναν (1) μήνα από την έναρξη της εργασίας:

- Στοιχεία του έμμεσου εργοδότη (αν πρόκειται για εργασία μέσω επιχείρησης προσωρινής απασχόλησης [Ε.Ρ.Α.])
- Κατάρτιση 
- Άδεια με αποδοχές
- Διαδικασία σε περίπτωση λύσης της σύμβασης ή σχέσης εργασίας
- Συλλογική σύμβαση που καθορίζει τους ελάχιστους όρους αμοιβής και εργασίας
- Φορείς κοινωνικής ασφάλισης

### Μεταβολές στους Ουσιώδεις Όρους
Σύμφωνα με το άρθρο 7 του ν. 5053/2023, για κάθε μεταβολή των ουσιωδών όρων που ο εργοδότης γνωστοποιεί στον εργαζόμενο, ο εργοδότης συντάσσει σχετικό έγγραφο, το οποίο παραδίδει στον εργαζόμενο το αργότερο μέχρι την πραγματοποίηση της μεταβολής.

### Εξαιρέσεις
Ο εργοδότης εξαιρείται από αυτήν την υποχρέωση σε περίπτωση τροποποίησης των σχετικών διατάξεων της Εργατικής Νομοθεσίας, όταν παραπέμπουν σε αυτές τα έγγραφα που ο εργοδότης παραδίδει στον εργαζόμενο για την εκπλήρωση της υποχρέωσης γνωστοποίησης των ουσιωδών όρων της σύμβασης ή της εργασιακής σχέσης.



## Υποχρεώσεις Υπαλλήλου και Δικαιώματα Εργαζομένου

### Υποχρεώσεις Υπαλλήλου
Ο υπάλληλος θεωρείται ο μισθωτός που παρέχει κατά κύριο λόγο πνευματική εργασία, με βάση ουσιαστικά κριτήρια. Υπάρχει πλέον πλούσια νομολογία, σύμφωνα με την οποία χαρακτηρίζονται ως υπάλληλοι συγκεκριμένες ειδικότητες εργαζομένων, οι οποίοι μπορεί να παρέχουν σωματική εργασία, αλλά έχουν εξειδικευμένη εμπειρία, θεωρητική μόρφωση και κυρίως πρωτοβουλία και ανάληψη ευθύνης κατά την εκτέλεση του έργου.

Ορισμένες κατηγορίες ή ειδικότητες εργαζομένων χαρακτηρίζονται από το νόμο, από κανονισμούς ή από συλλογικές συμβάσεις εργασίας (Σ.Σ.Ε.) ως ιδιωτικοί υπάλληλοι ή εξομοιώνονται με αυτούς, ανεξάρτητα από το είδος της παρεχόμενης εργασίας (υπάλληλοι) με βάση το τυπικό κριτήριο.

Βασιζόμενοι σε αυτό το πλαίσιο, οι συμβατικές υποχρεώσεις του εργαζομένου περιλαμβάνουν:
- **Υποχρεωτική παρουσία** στην επιχείρηση ή όπου έχει συμφωνηθεί εντός του προσυμφωνημένου ωραρίου.
- **Ανάληψη καθήκοντων** στα πλαίσια της εργασιακής σχέσης.
- **Ευπρεπής παρουσία**.
- **Ευπρεπής συμπεριφορά** προς οποιονδήποτε σχετίζεται με την επιχείρηση.

### Δικαιώματα Εργαζομένου
Ο εργαζόμενος, στο πλαίσιο της εργασιακής σχέσης, δικαιούται:
- Τη λήψη του ανταλλάγματος (αμοιβή/μισθός) για τις υπηρεσίες του προς τον εργοδότη εντός των συμφωνηθέντων ημερομηνιών, όπως έχουν οριστεί από τη μεταξύ τους σύμβαση.
- Η απασχόλησή του να είναι βάσει του αντικειμένου στο οποίο έχει εξειδικευθεί και με βάση την ειδικότητα του οποίου προσλήφθηκε.
- Να απουσιάζει από την εργασία του, λαμβάνοντας τις άδειες που δικαιούται, είτε άνευ είτε μετά αποδοχών, βάσει του νομοθετικού ή κανονιστικού πλαισίου, το οποίο ορίζεται από τις εκάστοτε Συλλογικές Συμβάσεις Εργασίας.



---

#  Οργάνωση εργασίας και εργασιακές σχέσεις  



## **Εκπαιδευτική Υποενότητα 3.2**





