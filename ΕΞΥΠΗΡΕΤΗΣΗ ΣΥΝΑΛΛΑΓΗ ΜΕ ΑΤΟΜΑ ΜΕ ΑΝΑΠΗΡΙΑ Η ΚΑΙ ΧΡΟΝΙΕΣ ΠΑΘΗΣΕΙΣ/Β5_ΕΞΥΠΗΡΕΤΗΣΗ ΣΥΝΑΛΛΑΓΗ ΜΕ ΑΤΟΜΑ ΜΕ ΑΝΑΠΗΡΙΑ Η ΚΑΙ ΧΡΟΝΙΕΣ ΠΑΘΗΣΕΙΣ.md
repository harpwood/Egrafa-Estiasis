# ΕΚΠΑΙΔΕΥΤΙΚΕΣ ΥΠΟΕΝΟΤΗΤΕΣ Β.5

## «Εξυπηρέτηση/συναλλαγή με άτομα με αναπηρία ή/και χρόνιες παθήσεις»

### Εκπαιδευτική Υποενότητα 5.1 - Από το ιατρικό μοντέλο στη δικαιωματική προσέγγιση της αναπηρίας

### Εκπαιδευτική Υποενότητα 5.2  - Ορολογία για την αναπηρία βάσει της δικαιωματικής προσέγγισης

### Εκπαιδευτική Υποενότητα 5.3 - Εξυπηρέτηση/συναλλαγή στην πράξη με:  άτομα με κινητική αναπηρία - άτομα με αναπηρία όρασης  - άτομα με κώφωση/βαρηκοΐα  - άτομα με νοητική/γνωστική/αναπτυξιακή/ψυχική αναπηρία - λοιπές αναπηρίες ή/και χρόνιες παθήσεις

### Εκπαιδευτική Υποενότητα 5.4 - Εξυπηρέτηση ατόμων με αναπηρία (προσδιορισμός ιδιαιτεροτήτων – αξιολόγηση εγκαταστάσεων – διαδικασία άφιξης και αναχώρησης - παροχή εξειδικευμένων υπηρεσιών και διευκολύνσεων)



---



# Από το ιατρικό μοντέλο στη δικαιωματική προσέγγιση της αναπηρίας

## Εκπαιδευτική Υποενότητα 5.1



### Τι ποσοστό του πληθυσμού της γης έχει κάποια μορφή αναπηρίας;  

Πρόσφατες μελέτες κατέδειξαν ότι το 18% του πληθυσμού της γης έχει κάποια μορφή αναπηρίας, σε αριθμό που αγγίζει τα 550 εκατομμύρια άτομα.

### Πόσα άτομα έχουν αναπηρία στην Ευρώπη;  

Σύμφωνα με εκτιμήσεις της Eurostat, το ποσοστό αυτό ισοδυναμεί με 101 εκατομμύρια άτομα ή 1 στους 4 ενήλικες στην ΕΕ.

### Ποιο είναι το ποσοστό ατόμων με αναπηρία στην Ελλάδα;  

Το ποσοστό ατόμων με αναπηρία στην Ελλάδα είναι 22,2%.



## Από το ιατρικό μοντέλο στη δικαιωματική προσέγγιση της αναπηρίας

Ιατρικό μοντέλο  
Κοινωνικό μοντέλο αναπηρίας  
Δικαιωματική προσέγγιση της αναπηρίας

- Τις τελευταίες δεκαετίες η προσέγγιση για την αναπηρία έχει σημειώσει θεαματική πρόοδο, εξαιτίας της ωρίμανσης και της αποτελεσματικότητας των διεκδικήσεων του αναπηρικού κινήματος καθώς και της εξέλιξης της επιστημονικής γνώσης στον χώρο των κοινωνικών και ανθρωπιστικών επιστημών.
- Η πιο πρόσφατη, ιστορικής εμβέλειας, εξέλιξη υπήρξε η επικράτηση του ονομαζόμενου «κοινωνικού μοντέλου για την αναπηρία», έναντι του αντίστοιχου «ιατρικού».

• Το ιατρικό μοντέλο προσεγγίζει την αναπηρία ως αποτέλεσμα του μη-κανονικού σώματος, το οποίο προκαλεί περιορισμούς στη λειτουργικότητα του σώματος (Barnes & Mercer, 2010).

• Το πρόβλημα είναι στο άτομο.

• Σύμφωνα με το ιατρικό μοντέλο η αναπηρία:
  - προκαλείται από φυσικές, αισθητηριακές ή ψυχοκοινωνικές βλάβες
  - ... είναι στο σώμα του ατόμου
  - ... μέσω της α) διάγνωσης και της β) θεραπείας, οι ιατροί προσπαθούν να θεραπεύσουν το μη-κανονικό σώμα.

Ως εκ τούτου, η αναπηρία αντιμετωπίζεται ως ασθένεια η οποία χρήζει ιατροφαρμακευτικής διαχείρισης και βοήθειας από ειδικούς.  
Κατά κανόνα ωστόσο, η αναπηρία δεν θεραπεύεται αλλά αντιμετωπίζεται.



## Κοινωνικό μοντέλο προσέγγισης της αναπηρίας

Το κοινωνικό μοντέλο της αναπηρίας αποτελεί απόρροια και θεωρητική έκφραση του κινήματος της αναπηρίας, το οποίο οργανώθηκε από τους κύκλους των ατόμων με αναπηρία (στο Ηνωμένο Βασίλειο με την ίδρυση της Ένωσης των Ατόμων με Αναπηρία Ενάντια των Διακρίσεων και στις Η.Π.Α μέσω του Κινήματος Ανεξάρτητης Διαβίωσης).

• 1960 και 1970: Ακτιβιστές-άτομα με αναπηρία ιδρύουν αναπηρικές οργανώσεις, ιδιαίτερα στην Αγγλία.

• Ακτιβιστές της αναπηρίας, (π.χ. Vic Finkelstein και Mike Oliver) αμφισβητούν την ήδη κυρίαρχη ιατρική προσέγγιση. Το κύριο επιχείρημά τους ήταν ότι η αναπηρία δεν βρίσκεται στο σώμα του ατόμου αλλά στην κοινωνία.

• ... δεν είναι η βλάβη του ατόμου η αιτία που προκαλεί την αναπηρία αλλά η αποτυχία της κοινωνίας να παρέχει κατάλληλες υπηρεσίες και να εξασφαλίζει επαρκώς τις ανάγκες των ατόμων με αναπηρία. (Oliver 1996)

• Σύμφωνα με το κοινωνικό μοντέλο, η αναπηρία οφείλεται:  
    ...στο περιβάλλον π.χ., μη προσβάσιμα κτίρια, ανεπαρκείς υπηρεσίες, έλλειψη επικοινωνίας, νοηματική γλώσσα  
    ...στο οργανωτικό πλαίσιο π.χ. άκαμπτες διαδικασίες ή πρακτικές  
    ...στις αντιλήψεις π.χ., προκαταλήψεις, στερεότυπα, διακρίσεις, στιγματισμός

Το συγκεκριμένο μοντέλο αναγνωρίζει την αναπηρία ως αδυναμία της κοινωνίας να οργανωθεί σωστά, εφόσον αμελεί να λάβει υπόψη τα άτομα με αναπηρία, ως ισότιμα μέλη της.

Τον όρο “κοινωνικό μοντέλο της αναπηρίας” εισήγαγε το 1983 ο Oliver και το κοινό δόγμα που διακατέχει τις διαφορετικές εκδοχές του μοντέλου, είναι ο σαφής διαχωρισμός ανάμεσα στη βλάβη (ο περιορισμός της φυσικής κατάστασης) και στην αναπηρία (τα εμπόδια κοινωνικής καταπίεσης).



## Η δικαιωματική προσέγγιση της αναπηρίας

Παρά τις συνεχείς, σε παγκόσμιο επίπεδο, ακτιβιστικές δράσεις και διεκδικήσεις των μελών του αναπηρικού κινήματος (κοινωνικό μοντέλο), στις αρχές της δεκαετίας του 2000, η κοινωνική ομάδα των ατόμων με αναπηρία παρέμενε «μη-ορατή» στο διεθνές δίκαιο ανθρωπίνων δικαιωμάτων.

• Σημαντικό ρόλο έπαιξαν ορισμένες «εξωτερικές» επιρροές, όπως το κίνημα για τα πολιτικά δικαιώματα και το κίνημα για τον φεμινισμό, που είχαν καταφέρει την κατάργηση των διακρίσεων λόγω φυλής και φύλου.

• Η δικαιωματική προσέγγιση για την ίση μεταχείριση πρέπει να αποτελεί τη βάση για τη διαμόρφωση της πολιτικής και του θεσμικού πλαισίου.

και έτσι...

• Με βάση όλες αυτές τις προσπάθειες, στις 13 Δεκεμβρίου 2006, η Γενική Συνέλευση των ΗΕ υιοθέτησε τη Σύμβαση για τα Δικαιώματα των Ατόμων με Αναπηρίες και το Προαιρετικό Πρωτόκολλο.

### Δεκέμβριος 2001  

▸ Τα Ηνωμένα Έθνη θέσπισαν την Ad Hoc Committee on the Comprehensive and Integral International Convention on the Protection and Promotion of the Rights and Dignity of Persons with Disabilities.

Στην Επιτροπή συμμετείχαν αντιπρόσωποι από 40 χώρες και από 400 μη κυβερνητικές οργανώσεις και οργανώσεις ατόμων με αναπηρία.

Το σλόγκαν του αναπηρικού κινήματος: «Τίποτα για εμάς, χωρίς εμάς» ή «Nothing about us, without us», βρίσκεται πίσω από τη διαδικασία για την προετοιμασία της Σύμβασης και αποτελεί την κατευθυντήρια αρχή για την ορθή εφαρμογή της Σύμβασης.

### Δεκέμβριος 2001  

• Θέσπιση Ομάδας Εργασίας από τα Ηνωμένα Έθνη

### 13 Δεκεμβρίου 2006  

• Η Γενική Συνέλευση των ΗΕ υιοθέτησε τη Σύμβαση για τα Δικαιώματα των Ατόμων με Αναπηρίες και το Προαιρετικό Πρωτόκολλο

### 30 Μαρτίου 2007  

• Το ελληνικό κράτος υπογράφει τη Σύμβαση για τα Δικαιώματα των Ατόμων με Αναπηρίες

### 27 Σεπτεμβρίου 2010  

• Το ελληνικό κράτος υπογράφει το Προαιρετικό Πρωτόκολλο

### 31 Μαΐου 2012  

• Το ελληνικό κοινοβούλιο με τον ν.4074/2012 κυρώνει τη Σύμβαση για τα Δικαιώματα των Ατόμων με Αναπηρίες και το Προαιρετικό Πρωτόκολλο

Η αναπηρία αποτελεί στοιχείο της ανθρώπινης ποικιλομορφίας. Είναι μια «εξελισσόμενη» και δυναμική έννοια που προκύπτει από την αλληλεπίδραση των ακόλουθων τριών παραγόντων:

• α) των χαρακτηριστικών των εμποδιζόμενων ατόμων  
• β) τα εμπόδια που θέτει το περιβάλλον (φυσικό, δομημένο, ψηφιακό)  
• γ) τα εμπόδια συμπεριφοράς



## Σύμβαση για τα Δικαιώματα των Ατόμων με Αναπηρίες (ΣΔΑΑ)

### Βασικά Στοιχεία  

- Η ΣΔΑΑ είναι η **πρώτη νομικά δεσμευτική διεθνής συμφωνία** που αφορά ειδικά τα άτομα με αναπηρία.
- Υιοθετήθηκε από τη Γενική Συνέλευση του ΟΗΕ στις **13 Δεκεμβρίου 2006**.
- Άνοιξε για υπογραφή/κύρωση στις **30 Μαρτίου 2007**.
- Η ΕΕ υπέγραψε τη Σύμβαση στις **30/3/2007** και την κύρωσε στις **23/12/2010**.



### Τι περιλαμβάνει η Σύμβαση;

- **Αναγνωρίζει** τα δικαιώματα των ατόμων με αναπηρία.
- **Προσδιορίζει** τις υποχρεώσεις των κρατών σχετικά με την προώθηση και προστασία αυτών των δικαιωμάτων.
- **Καθορίζει** εθνικούς και διεθνείς μηχανισμούς παρακολούθησης & εφαρμογής.



### Ποια άτομα προστατεύει;

Άτομα με **μακροχρόνιες σωματικές, ψυχικές, νοητικές ή αισθητηριακές δυσχέρειες** που, σε αλληλεπίδραση με εμπόδια, δυσκολεύονται στην πλήρη κι αποτελεσματική συμμετοχή τους στην κοινωνία, σε ίση βάση με τους υπόλοιπους.



### Σκοπός (Άρθρο 1)

> Να προάγει, προστατεύει και διασφαλίζει την πλήρη και ίση απόλαυση όλων των ανθρωπίνων δικαιωμάτων και θεμελιωδών ελευθεριών από όλα τα άτομα με αναπηρία και να ενισχύσει τον σεβασμό της έμφυτης αξιοπρέπειάς τους.  



### Οι 8 Γενικές Αρχές (Άρθρο 3)

| #    | Αρχή                                                         | Περιεχόμενο                                                |
| ---- | ------------------------------------------------------------ | ---------------------------------------------------------- |
| 1    | Σεβασμός στην έμφυτη αξιοπρέπεια, αυτονομία και ανεξαρτησία προσώπου | Ελευθερία επιλογών, αυτοδρομία, ανεξαρτησία                |
| 2    | Μη-διάκριση                                                  | Ισότητα χωρίς αποκλεισμούς                                 |
| 3    | Πλήρης κι αποτελεσματική συμμετοχή και ένταξη                | Στην κοινωνία                                              |
| 4    | Σεβασμός στη διαφορετικότητα                                 | Αναπηρία ως μέρος της ποικιλομορφίας του ανθρώπινου είδους |
| 5    | Ισότητα ευκαιριών                                            |                                                            |
| 6    | Προσβασιμότητα                                               |                                                            |
| 7    | Ισότητα μεταξύ ανδρών και γυναικών                           |                                                            |
| 8    | Σεβασμός των εξελισσόμενων ικανοτήτων των παιδιών και της ταυτότητάς τους |                                                            |



### Δομή της Σύμβασης

| Άρθρα   | Περιεχόμενο                                     |
| ------- | ----------------------------------------------- |
| 1 – 4   | Σκοπός, ορισμοί, αρχές, υποχρεώσεις κρατών      |
| 5 – 30  | Ειδικά δικαιώματα & προστασία επί μέρους τομέων |
| 31 – 50 | Εφαρμογή, παρακολούθηση, συνεργασία             |



### Υποχρεώσεις Κρατών (Άρθρο 4)

- Να **καταργήσουν ή τροποποιήσουν** νόμους/πρακτικές αντίθετες στη Σύμβαση.
- Να **εντάξουν την αναπηρία** σε όλες τις σχετικές πολιτικές.
- Να **καταργήσουν τις διακρίσεις** και να προωθήσουν την προσβασιμότητα.
- Να **συμμετέχουν ενεργά τα άτομα με αναπηρία** στη λήψη αποφάσεων ("Τίποτα για εμάς, χωρίς εμάς").



### Επιπλέον Διατάξεις

- **Άρθρο 2**: Η άρνηση εύλογης προσαρμογής συνιστά διάκριση λόγω αναπηρίας.
- **Άρθρο 6**: Γυναίκες με αναπηρία – ειδική προστασία.
- **Άρθρο 7**: Παιδιά με αναπηρία – ιδιαίτερη μέριμνα.
- **Άρθρο 11**: Καταστάσεις κινδύνου και έκτακτων αναγκών (συγκρούσεις, καταστροφές κτλ).



### Εφαρμογή στην Ελλάδα & Ευρώπη

- 30/3/2007: Υπογραφή από Ελλάδα & ΕΕ  
- 23/12/2010: Κύρωση από ΕΕ  
- 31/5/2012: Κύρωση από Ελλάδα (Ν.4074/2012)



## ΙΑΤΡΙΚΟ vs ΚΟΙΝΩΝΙΚΟ ΜΟΝΤΕΛΟ ΑΝΑΠΗΡΙΑΣ  
**Βασικά σημεία σύγκρισης και η προσέγγιση των ανθρωπίνων δικαιωμάτων**



### Συνοπτικός Πίνακας

|                            | **Ιατρικό Μοντέλο**                                   | **Κοινωνικό Μοντέλο**                                        | **Ανθρώπινα Δικαιώματα**                      |
| -------------------------- | ----------------------------------------------------- | ------------------------------------------------------------ | --------------------------------------------- |
| **Έμφαση**                 | Στη βλάβη (πρόβλημα του ατόμου)                       | Στις κοινωνικές συνθήκες/εμπόδια (πρόβλημα της κοινωνίας)    | Στην ισότητα, στην άρση διακρίσεων            |
| **Αναπηρία**               | = Βλάβη (προσωπικό πρόβλημα)                          | Πάνω από τη βλάβη (κοινωνικό φαινόμενο/δομή)                 | Ζήτημα ανθρωπίνων δικαιωμάτων                 |
| **Ανεξαρτησία**            | Ατομική ανεξαρτησία                                   | Κοινωνική ανεξαρτησία (με τη βοήθεια της κοινωνίας & προσβασιμότητας) | Ενδυνάμωση, συμμετοχή                         |
| **Εστίαση**                | Προσωπική τραγωδία                                    | Κοινωνική καταπίεση/διάκριση                                 | Σεβασμός της αξιοπρέπειας και των δικαιωμάτων |
| **Λύση/Δράση**             | Προσαρμογή του ατόμου (θεραπεία, προσθετικές μέθοδοι) | Κοινωνική αλλαγή (προσαρμογή περιβάλλοντος/ύπ. υπηρεσιών κλπ) | Νομοθετικές και θεσμικές εγγυήσεις            |
| **Ποιος ξέρει καλύτερα;**  | Οι επαγγελματίες υγείας (ιατροί, ειδικοί)             | Τα ίδια τα άτομα με αναπηρία ("Όχι για εμάς χωρίς εμάς")     | Συμμετοχή και αυθεντική φωνή                  |
| **Πολιτική προσέγγιση**    | Ιατρικοποίηση/Ιδρυματοποίηση                          | Ενεργός ακτιβισμός/Κοινωνική διεκδίκηση                      | Αναγνώριση και κατοχύρωση δικαιωμάτων         |
| **Τι θεωρείται πρόβλημα;** | Η αναπηρία/βλάβη (θεραπεύεται, διορθώνεται)           | Τα εμπόδια – φυσικά, κοινωνικά, θεσμικά                      | Οι διακρίσεις και οι αποκλεισμοί              |
| **Αλλαγή**                 | Το άτομο πρέπει να προσαρμοστεί                       | Η κοινωνία πρέπει να αλλάξει ώστε να συμπεριλαμβάνει όλους   | Δικαιωματικά εχέγγυα (Κύρωση Σύμβασης ΟΗΕ)    |



### Κύριες Διαφορές

|             | **Ιατρικό Μοντέλο**    | **Κοινωνικό Μοντέλο**               |
| ----------- | ---------------------- | ----------------------------------- |
| Αναπηρία    | Προβληματική κατάσταση | Δημιουργείται από τα εμπόδια        |
| Εστίαση     | Αλλαγή/θεραπεία ατόμου | Αλλαγή/προσαρμογή κοινωνίας         |
| Ανεξαρτησία | Επιτυχία = αυτάρκεια   | Επιτυχία = κοινωνική προσβασιμότητα |
| Εμπόδια     | Εσωτερικά (του ατόμου) | Εξωτερικά (κοινωνικά/φυσικά)        |



---



# Ορολογία για την αναπηρία βάσει της δικαιωματικής προσέγγισης

## Εκπαιδευτική Υποενότητα 5.2 



## ΑμεΑ (Άτομα με Αναπηρία)

Τα δικαιώματα των ατόμων με αναπηρία (σ.τ.μ. το αναθεωρημένο Σύνταγμα της Ελλάδας (2001) έχει καθιερώσει τον όρο «άτομα με αναπηρίες», σε αντικατάσταση του όρου «άτομα με ειδικές ανάγκες») αναγνωρίζονται σε σειρά άρθρων του Συντάγματος της Ελλάδος (1975, 1986, 2001).

**42 Πηγή:** (Το Σύνταγμα - Ε.Σ.Α.μεΑ. Εθνική Σύνοδος Ατόμων με Αναπηρία)

ΕΘΝΙΚΗ ΣΥΝΟΔΟΣ ΑΤΟΜΩΝ ΜΕ ΑΝΑΠΗΡΙΑ (Ε.Σ.Α.μεΑ.)

Η Ε.Σ.Α.μεΑ. είναι ο τριτοβάθμιος κοινωνικός και συνδικαλιστικός φορέας του αναπηρικού κινήματος της χώρας. Ιδρύθηκε το 1989 από οργανώσεις ατόμων με αναπηρία και των οικογενειών τους, προκειμένου να υπερασπιστεί θέματα κοινού ενδιαφέροντος για όλες τις κατηγορίες αναπηρίας και να αποτελεί έναν ανεξάρτητο και ισχυρό φορέα εκπροσώπησης των ατόμων με αναπηρία και των οικογενειών τους στην Πολιτεία και κοινωνία.

## Ορολογία

#### Για την αναπηρία βάσει δικαιωματικής προσέγγισης

**«Αναπηρία» (Disability)**

- Είναι ένα σύνθετο και μεταβαλλόμενο φαινόμενο, που οφείλεται στην αλληλεπίδραση των προσωπικών χαρακτηριστικών ενός ατόμου και των χαρακτηριστικών του περιβάλλοντος, μέσα στο οποίο το άτομο αυτό ζει.
- Με βάση την παραπάνω προσέγγιση ένα άτομο με κάποιο σωματικό μειονέκτημα μπορεί να βιώνει την αναπηρία σε ένα περιβάλλον και όχι σε κάποιο άλλο, ανάλογα με το αν αυτό διαθέτει ή όχι εμπόδια, αλλά και βοηθήματα (Ε.Σ.Α.μεΑ. 2005:9).

**«Πρόσβαση» (Access)**

- Η παροχή της δυνατότητας συμμετοχής όλων των πολιτών – συμπεριλαμβανομένων των ατόμων με αναπηρία - σε όλους τους τομείς των κοινωνικών δραστηριοτήτων (π.χ. στην παραγωγική διαδικασία, στην εκπαίδευση, στις πολιτιστικές δραστηριότητες, στον αθλητισμό) και ως εκ τούτου στις υποδομές, υπηρεσίες, διαδικασίες και αγαθά που σχετίζονται με αυτούς

**«Προσβασιμότητα» (Accessibility)**

- Είναι το χαρακτηριστικό του περιβάλλοντος (φυσικού, δομημένου, ηλεκτρονικού), μιας υπηρεσίας ή ενός αγαθού που διασφαλίζει την αυτόνομη, ασφαλή και άνετη πρόσβαση και χρήση αυτών από όλους τους χρήστες χωρίς διακρίσεις φύλου, ηλικίας, αναπηρίας και λοιπών χαρακτηριστικών (σωματική διάπλαση, δύναμη, αντίληψη κ.λπ.). (Ε.Σ.Α.μεΑ. 2005:13).

**«Εμπόδια» (Obstacles, barriers)**

- Οτιδήποτε θέτει φραγμό στην αυτόνομη και ισότιμη συμμετοχή (δηλαδή στην «πρόσβαση») των ατόμων με αναπηρία στις κοινωνικές δραστηριότητες.
- Τα εμπόδια μπορεί να είναι νομικά, φυσικά, αρχιτεκτονικά, ιδεολογικά (π.χ. στάσεις, αντιλήψεις, προκαταλήψεις, συμπεριφορές) και να εντοπίζονται στην επικοινωνία, στην πληροφόρηση, στην τεχνολογία, στις πρακτικές, στις διαδικασίες κ.λπ.

**«Καθολικός Σχεδιασμός»**

- «Σημαίνει το σχεδιασμό προϊόντων, περιβαλλόντων, προγραμμάτων και υπηρεσιών που μπορούν να χρησιμοποιηθούν από όλους τους ανθρώπους, στη μεγαλύτερη δυνατή έκταση, χωρίς ανάγκη προσαρμογής ή εξειδικευμένου σχεδιασμού.
- Ο όρος «καθολικός σχεδιασμός» δεν αποκλείει τις υποβοηθητικές συσκευές για συγκεκριμένες ομάδες ατόμων με αναπηρίες, όπου αυτό απαιτείται».

**«Εύλογες Προσαρμογές»**

- «Σημαίνει τις απαραίτητες και κατάλληλες τροποποιήσεις και ρυθμίσεις, οι οποίες δεν επιβάλλουν ένα δυσανάλογο ή αδικαιολόγητο βάρος, όπου απαιτείται σε μια συγκεκριμένη περίπτωση, προκειμένου να διασφαλιστούν, για τα άτομα με αναπηρίες, η απόλαυση ή η άσκηση, σε ίση βάση με τους άλλους, όλων των ανθρωπίνων δικαιωμάτων και των θεμελιωδών ελευθεριών».

**«Μορφές ανθρώπινης βοήθειας και ενδιάμεσων»**

- Είναι οι οδηγοί/ συνοδοί, οι αναγνώστες, οι επαγγελματίες διερμηνείς της νοηματικής γλώσσας και εν γένει όλα τα άτομα που διευκολύνουν την πρόσβαση των ατόμων με αναπηρία στις υπηρεσίες, στα κτίρια, στις εγκαταστάσεις που είναι ανοιχτές στο κοινό.

**«Διάκριση» (Discrimination)**

- Νοείται η διαφορετική αντιμετώπιση ανθρώπων που βρίσκονται σε παρόμοια θέση και η όμοια αντιμετώπιση ανθρώπων που βρίσκονται σε διαφορετική θέση.

**Διακρίσεις λόγω αναπηρίας**

- Σημαίνει οποιαδήποτε διάκριση, αποκλεισμό ή περιορισμό βάσει της αναπηρίας, η οποία έχει ως σκοπό ή επίπτωση να εμποδίσει ή να ακυρώσει την αναγνώριση, απόλαυση ή άσκηση, σε ίση βάση με τους άλλους, όλων των ανθρωπίνων δικαιωμάτων και των θεμελιωδών ελευθεριών στον πολιτικό, οικονομικό, κοινωνικό, πολιτιστικό, ατομικό ή οποιοδήποτε άλλο τομέα.
- Περιλαμβάνει όλες τις μορφές διακρίσεων, συμπεριλαμβανομένης και της άρνησης παροχής εύλογης προσαρμογής»

**«Κοινωνικός Αποκλεισμός» (Social Exclusion)**

- Πρόκειται για πολυδιάστατο και δυναμικό φαινόμενο που απορρέει από την περιορισμένη πρόσβαση σε κοινωνικά και δημόσια αγαθά (π.χ. εκπαίδευση, υγειονομική περίθαλψη, κοινωνική ασφάλιση), η έλλειψη των οποίων οδηγεί συνηθέστερα στην οικονομική ανέχεια και περιθωριοποίηση.

**«Θετικά μέτρα δράσης»**

- Νοούνται τα νομικά (π.χ. σύστημα ποσοστώσεως), διοικητικά και άλλα μέτρα που εφαρμόζονται σε συγκεκριμένους τομείς, τα οποία απευθύνονται σε ειδικές κατηγορίες πολιτών (γυναίκες, άτομα με αναπηρία κ.ά.), σε βάρος των οποίων υφίστανται και λειτουργούν κοινωνικοοικονομικές διακρίσεις που παρεμποδίζουν την ίση με τους υπόλοιπους πολίτες απόλαυση των ανθρωπίνων δικαιωμάτων
- Ο γενικός ορισμός αφορά σε μέτρα που στοχεύουν στη διευκόλυνση της πρόσβασης συγκεκριμένων ομάδων του πληθυσμού σε κατοχυρωμένα δικαιώματα, στον ίδιο βαθμό που είναι και για όλους τους υπόλοιπους πολίτες.



## Ποια είναι τα άτομα με αναπηρία;

Ένα άτομο θεωρείται "ανάπηρο" όταν έχει κάποια **σωματική, αισθητηριακή ή νοητική βλάβη** η οποία έχει **μακροχρόνια και σημαντική επίπτωση** στην ικανότητά του να διεκπεραιώνει καθημερινές δραστηριότητες.

#### Κατηγορίες αναπηρίας:
- **Κινητικά ανάπηροι**: Άτομα με κινητικές δυσκολίες.
- **Τυφλά άτομα**: Άτομα με μειωμένη όραση.
- **Κωφοί**: Άτομα με προβλήματα ακοής.
- **Μαθησιακές δυσκολίες**.
- **Διανοητικά προβλήματα**.



#### Καθημερινές δραστηριότητες που μπορεί να επηρεάζονται:
- Διακίνηση.
- Χειρωνακτική επιδεξιότητα.
- Συντονισμός σώματος.
- Εγκράτεια (συμπεριφοράς ή σωματική).
- Ικανότητα άρσης και μεταφοράς αντικειμένων.
- Μνήμη και ικανότητα συγκέντρωσης.
- Κατανόηση και μάθηση.
- Αντίληψη κινδύνου.



### Ορισμός των χρόνιων παθήσεων:
- Είναι δύσκολο να δοθεί ένας ενιαίος ορισμός των χρόνιων παθήσεων που να καλύπτει όλες τις οργανώσεις που εκπροσωπούν άτομα με χρόνιες παθήσεις.
- Παρόλο που υπάρχουν διαφορετικοί ορισμοί, κοινός χαρακτηρισμός είναι ότι αφορά:
  - Μια κατάσταση που επηρεάζει την **ποιότητα ζωής** του ατόμου.
  - Στις περισσότερες περιπτώσεις, είναι **αμετάκλητη**.



### Ορολογία για την αναπηρία στην καθημερινή ζωή:

Η γλώσσα δημιουργεί ιδέες, εικόνες και πεποιθήσεις. Οι λέξεις αντανακλούν τη στάση μας και μπορούν να δημιουργήσουν **εμπόδια** στην επικοινωνία μας με τα άτομα με αναπηρία.

#### Παραδείγματα:
- Σκεφτόμαστε πρώτα το άτομο και μετά την αναπηρία του.
- Αποφεύγουμε εκφράσεις που υποδηλώνουν ενοχή ή λύπηση.



### Ανεπιθύμητη ορολογία που πρέπει να αποφεύγεται:
- **"Άτομα με ειδικές ικανότητες"**.
- **"Ήρωες της ζωής"** (υπονοεί πως η ζωή τους πρέπει να θεωρείται ηρωική).
- **"Καθηλωμένος σε αναπηρικό αμαξίδιο"** (αντί για "χρήστης αναπηρικού αμαξιδίου").
- **"Κωφάλαλος"** (αντί για "κωφός ή βαρύκοος").
- **"Ψυχιατρικά ανάπηρος"** (αντί για "άτομο με ψυχική αναπηρία").
- **"Οπτικά ανάπηρος"** (αντί για "άτομο με προβλήματα όρασης").



### Συστάσεις:
- **Do’s**:
  - ΑμεΑ: **Άτομα με Αναπηρία**.
  - **Χρήστης αναπηρικού αμαξιδίου**.
  - **Άτομο με νοητική αναπηρία**.
  - **Κωφός ή βαρύκοος**.

- **Don’ts**:
  - ΑμΕΑ: **Άτομα με Ειδικές Ανάγκες**.
  - **Καθηλωμένος σε αναπηρικό καροτσάκι**.
  - **Ψυχιατρικά ανάπηρος**.

#### Παραδείγματα σωστής ορολογίας:
- **Άτομα με μαθησιακές δυσκολίες** (αντί για "δυσλεκτικός").
- **Άτομο με ψυχική αναπηρία** (αντί για "ψυχιατρικά ανάπηρος").
- **Τυφλός ή άτομο με προβλήματα όρασης** (αντί για "οπτικά ανάπηρος").
- **Χρήστης αναπηρικού αμαξιδίου** (αντί για "καθηλωμένος").

Η σωστή ορολογία συμβάλλει στη δημιουργία θετικής νοοτροπίας και στην ενίσχυση της ισότητας και της αμοιβαίας κατανόησης στην κοινωνία.



---



# Εξυπηρέτηση/συναλλαγή στην πράξη με:  άτομα με κινητική αναπηρία - άτομα με αναπηρία όρασης  - άτομα με κώφωση/βαρηκοΐα  - άτομα με νοητική/γνωστική/αναπτυξιακή/ψυχική αναπηρία - λοιπές αναπηρίες ή/και χρόνιες παθήσεις



## Εκπαιδευτική Υποενότητα 5.3 



### Ας δούμε μία καταγγελία:

Ο πολίτης ΑμεΑ που απευθύνθηκε στο νοσοκομείο «Χ» για ιατρικό πρόβλημα που αντιμετώπισε έγινε αποδέκτης ανάρμοστης συμπεριφοράς από υπάλληλο του νοσοκομείου. Όταν, γνωστοποιώντας την ιδιότητά του ως ΑμεΑ, ζήτησε να εξυπηρετηθεί κατά προτεραιότητα, η αρμόδια υπάλληλος, μη διαβλέποντας ορατή αναπηρία, τον απέπεμψε απαξιωτικά, αμφισβητώντας την αναπηρία του.

Ο Συνήγορος του Πολίτη έστειλε έγγραφο στη Διοίκηση του νοσοκομείου, επισημαίνοντας ότι οι ανάγκες των ανθρώπων με αναπηρία δεν είναι πάντα ορατές και ζήτησε να ενημερωθεί για το πώς εφαρμόζεται, σύμφωνα με την εγκύκλιο ΔΙΑΔΠ/4291/17.2.97, η επιταγή για την κατ' εξαίρεση παράκαμψη της σειράς προτεραιότητας ως προς την εξυπηρέτηση προσώπων με αναπηρία στα τμήματα παροχής ιατρικών υπηρεσιών μη κατεπείγουσας ανάγκης. Ζήτησε επίσης να μάθει αν τυχόν τέτοια εξυπηρέτηση περιορίζεται σε άτομα των οποίων η αναπηρία είναι ορατή.

Στην απάντησή της προς την Αρχή, η Διοίκηση του «Χ» ενημέρωσε τον Συνήγορο του Πολίτη ότι, συμμορφούμενοι με την προαναφερθείσα εγκύκλιο, ανήρτησαν (και αντικατέστησαν όπου ήταν φθαρμένες) πινακίδες που γνωστοποιούν στον πολίτη ότι τα ΑμεΑ έχουν προτεραιότητα, κατόπιν επίδειξης της αντίστοιχης ταυτότητας – δελτίου αναπηρίας. Επίσης, διαβεβαίωσαν ότι μεριμνούν ώστε η πρόσβαση όλων των πολιτών στις υπηρεσίες υγείας να γίνεται με σεβασμό στην ισονομία, την ισότητα και τη μη διάκριση.

(Πηγή: [https://old.synigoros.gr/?i=equality.el.imdservices.570713](https://old.synigoros.gr/?i=equality.el.imdservices.570713))



## Εξυπηρέτηση/Συναλλαγή στην πράξη

Η εξυπηρέτηση των ατόμων με αναπηρία αποτελεί πρωταρχικό στόχο σε εθνικό επίπεδο. Υπάρχουν δράσεις που έχουν θεσπιστεί, όπως:

#### Σύμφωνα με το «Εθνικό Σχέδιο Δράσης για τα Δικαιώματα των Ατόμων με Αναπηρία»
Στην ενότητα της νομοθεσίας αναφέρονται, εκτός των άλλων:

- **Βασικές Αρχές**
  - *Προσβάσιμος τουρισμός*: Ο τουρισμός που οργανώνεται κατά τρόπο ώστε οι επισκέπτες – τουρίστες, ανεξαρτήτως ηλικίας, όπου περιλαμβάνονται και άτομα με ειδικές ανάγκες, να μπορούν να προσεγγίζουν και να χρησιμοποιούν τις υποδομές, τις υπηρεσίες και τα αγαθά που διατίθενται στον τουριστικό προορισμό που επισκέπτονται, αυτόνομα, με ασφάλεια και άνεση.

### Η έννοια της εξυπηρέτησης

Η εξυπηρέτηση είναι το σύνολο των ενεργειών και των προσωπικών επαφών που κάνει ο εργαζόμενος ώστε να είναι χρήσιμος. Αποτελεί τη διαδικασία σύμφωνα με την οποία ο πελάτης μάς ξεχωρίζει από τους υπόλοιπους ανταγωνιστές και μας δίνει τη δυνατότητα να τον κερδίσουμε για πάντα (Ψαρόπουλος, 2013).

#### «Soft Skills»:
- Συναισθηματική νοημοσύνη/ενσυναίσθηση
- Αξίες (π.χ. ισότητα, διαφορετικότητα)
- Λεκτική και μη λεκτική επικοινωνία



### Πώς θα ήταν αν…

Μπορείτε να μπείτε στη θέση ενός ατόμου με αναπηρία:
- Ποιες δραστηριότητές σας θα επηρεάζονταν;
- Τι θα έπρεπε να αλλάξει στο περιβάλλον που κινείστε;



### Καθημερινές δραστηριότητες που μπορεί να επηρεάζονται στα άτομα ΑμεΑ και ΑΜΚ:

- **Διακίνηση**
- **Χειρωνακτική επιδεξιότητα**
- **Σωματικός συντονισμός**
- **Εγκράτεια** (συμπεριφοράς ή σωματική)
- **Ικανότητα άρσης και μεταφοράς καθημερινών αντικειμένων**
- **Μνήμη και ικανότητα συγκέντρωσης**
- **Κατανόηση και μάθηση**
- **Αντίληψη κινδύνου**



### Πώς διευκολύνονται/εξυπηρετούνται επομένως;

#### **Άτομα με κινητικά προβλήματα:**
- Εξυπηρετούνται με την ύπαρξη:
  - Κεκλιμένων επιπέδων
  - Ανελκυστήρων
  - Κατάλληλων χώρων στάθμευσης 

#### **Άτομα με οπτική αναπηρία:**
- Διευκολύνονται με:
  - Κατάλληλη ηχητική και/ή ανάγλυφη σήμανση

#### **Άτομα με ακουστική αναπηρία:**
- Διευκολύνονται με την:
  - Κατάλληλη και ευκρινή σήμανση

#### **Άτομα με κινητικές δυσκολίες (π.χ. αρθρίτιδα):**
- Διευκολύνονται με τη:
  - Χρήση κατάλληλων χειρολισθήρων



### Εξυπηρέτηση/Συναλλαγή στην πράξη

Οι προδιαγραφές που βοηθούν τα άτομα:  
- Σε αναπηρικό καροτσάκι  
- Με οπτική αναπηρία  

...αποτελούν τη βάση για τη διασφάλιση ενός φιλικού περιβάλλοντος για **όλους τους πολίτες**, ανεξαρτήτως ηλικίας και φυσικής κατάστασης.



### Εγκαταστάσεις που εξυπηρετούν άτομα με αναπηρία
Εκτός από τα άτομα με αναπηρία, οι ίδιες εγκαταστάσεις μπορούν να εξυπηρετήσουν:
- Άτομα τρίτης ηλικίας  
- Παιδιά προσχολικής ηλικίας  
- Γονείς με καροτσάκια των παιδιών τους  
- Έγκυες γυναίκες  
- Άτομα προσωρινά τραυματισμένα  
- Άτομα με ασυνήθιστες σωματικές διαστάσεις



## Εξυπηρέτηση/Συναλλαγή στην πράξη με άτομα με κινητική αναπηρία

#### Άτομα με κινητική αναπηρία
Κάποια άτομα με κινητικές αναπηρίες χρησιμοποιούν:  
- **Τροχοκάθισμα** (χειροκίνητο ή μηχανοκίνητο με μπαταρία)  
- **Μπαστούνι, πατερίτσες ή πλαίσιο για περπάτημα**  

Οι ανάγκες και οι δυνατότητες μπορεί να διαφέρουν ανάλογα με την πάθηση και τις προσωπικές ανάγκες του κάθε ατόμου. Για παράδειγμα:
- Ένα άτομο με τροχοκάθισμα ίσως έχει δυνατό κορμό και χέρια.  
- Άλλο άτομο μπορεί να έχει περιορισμένη δύναμη στον κορμό και στα χέρια.  

#### Σημαντικές αρχές:
- **Αποφυγή εικασιών:** Μην υποθέτετε τι μπορεί ή δεν μπορεί να κάνει ένα άτομο. Αν δεν είστε σίγουροι, *ρωτήστε* πώς μπορείτε να βοηθήσετε ή αν χρειάζεται βοήθεια.
- Η κινητική αναπηρία μπορεί να περιλαμβάνει περιορισμούς ικανοτήτων όπως:
  - Το λύγισμα ή η χρήση δακτύλων
  - Η ικανότητα να πιάνει ή να χειρίζεται αντικείμενα
  - Η πρόσβαση σε δυσπρόσιτα αντικείμενα
  - Ανεπαρκής δύναμη ή αντοχή



### Εξυπηρέτηση Ατόμων με Κινητική Αναπηρία

- **Τοποθετούμε τον εαυτό μας στο ίδιο ύψος με το άτομο σε τροχοκάθισμα.**  
  - Αν είναι δυνατόν, καθόμαστε δίπλα του ή στεκόμαστε πιο μακριά για να μη φαίνεται ότι το κοιτάμε από ψηλά.

- **Δεν ακουμπάμε πάνω στο τροχοκάθισμα ή οποιαδήποτε άλλη βοήθεια.**  
  - Είναι ο προσωπικός τους χώρος.

- **Δεν κάνουμε αυθαίρετα εικασίες ότι το άτομο θέλει να το σπρώξουμε.**  
  - *Ρωτάμε* πριν παρέμβουμε.

- **Εξυπηρέτηση σε πάγκους:**  
  - Αν είναι πολύ ψηλοί, προσεγγίζουμε από την πλευρά του πελάτη.  
  - Αν χρειαστεί να γράψει κάτι, προσφέρουμε μια επιφάνεια που να μπορεί να χρησιμοποιήσει.

- **Ανοίγουμε πόρτες αν χρειάζεται βοήθεια.**

- **Διασφαλίζουμε ότι το άτομο δεν θα συναντήσει φυσικά εμπόδια.**

- **Βοήθεια με προσωπικά αντικείμενα:**  
  - Αν ένα άτομο χρησιμοποιεί πατερίτσες, μπαστούνι ή άλλα βοηθήματα, το βοηθάμε με παλτά, τσάντες και άλλα υπάρχοντα.

- **Προσφέρουμε καρέκλα:**  
  - Σε περίπτωση που το άτομο χρειαστεί να περιμένει όρθιο για αρκετή ώρα.

- **Κλήσεις τηλεφώνου:**  
  - Αν καλούμε ένα άτομο με κινητικό πρόβλημα, αφήνουμε το τηλέφωνο να χτυπά για περισσότερο χρόνο ώστε να του δώσουμε την ευκαιρία να το φτάσει.



### Κεντρικές αξίες στην εξυπηρέτηση:
- Δείχνουμε **σεβασμό** και **κατανόηση.**
- Αποφεύγουμε να κάνουμε υποθέσεις. 
- Αναγνωρίζουμε ότι κάθε άτομο έχει διαφορετικές ανάγκες και δυνατότητες.



## Εξυπηρέτηση/Συναλλαγή με άτομα με αναπηρία όρασης

#### Άτομα με αναπηρία όρασης
Υπάρχουν πολλά είδη παθήσεων που σχετίζονται με την όραση.  
- Το 90% των ατόμων που θεωρούνται μόνιμα τυφλά έχουν κάποιο βαθμό όρασης.  
- Πολλά άτομα που είναι τυφλά ή έχουν περιορισμένη όραση μπορεί να χρησιμοποιούν βοηθήματα όπως:
  - **Μπαστούνι**
  - **Σκύλο-οδηγό**
  - **Γραφή Braille**
  - **Μεγεθυντικούς φακούς**
  - **Ειδικούς χάρτες ή σήμανση**
  - **Βιβλία με ήχο και συσκευές ανάγνωσης**



### Συμβουλές όταν εξυπηρετούμε άτομα με αναπηρία όρασης

- **Ανακοινώνουμε την παρουσία μας:**
  - Μιλάμε μόλις φτάσουμε κοντά στο άτομο για να ενημερώσουμε για την άφιξή μας.
  - Λέμε καθαρά το **όνομα** μας και την **ιδιότητά** μας, με κανονικό τόνο φωνής.

- **Σκύλος-οδηγός:**
  - Δεν μιλάμε ή αγγίζουμε το σκύλο-οδηγό χωρίς να έχουμε ρωτήσει τον ιδιοκτήτη.

- **Δεν καθοδηγούμε χωρίς άδεια:**
  - Ρωτάμε πριν δοκιμάσουμε να καθοδηγήσουμε το άτομο.
  - Αφήνουμε το άτομο να πιάσει το μπράτσο μας, οπότε μπορούμε να το καθοδηγήσουμε απαλά χωρίς να τραβάμε.

- **Δίνουμε ξεκάθαρες οδηγίες:**
  - Π.χ., "Η είσοδος στις τουαλέτες βρίσκεται πέντε βήματα μπροστά και δύο αριστερά,” αντί για "Είναι εκεί."

- **Προσφορά καθίσματος:**
  - Τοποθετούμε απαλά το χέρι του ατόμου στην πλάτη ή το χερούλι του καθίσματος. Το αφήνουμε να καθίσει μόνο του.

- **Χρηματικές συναλλαγές:**
  - Λέμε στο άτομο την αξία των χαρτονομισμάτων ή κερμάτων που μας δίνει.

- **Περιουσιακά αντικείμενα:**
  - Βεβαιωνόμαστε ότι το άτομο έχει πάρει όλα του τα υπάρχοντα πριν αποχωρήσει.

- **Γνωστοποιούμε την απομάκρυνσή μας:**
  - Δεν αφήνουμε ποτέ ένα άτομο με πρόβλημα όρασης να μιλάει στο κενό. Ενημερώνουμε όταν πρόκειται να αποχωρήσουμε.

### Κεντρικές αρχές:
- Σεβασμός στην αυτονομία και τις προσωπικές ανάγκες κάθε ατόμου.
- Ακριβείς, ξεκάθαρες πληροφορίες και βοήθεια μόνο όταν ζητηθεί.



### Εξυπηρέτηση ατόμων με προβλήματα όρασης: Χρήση συστήματος Αναφοράς Ρολογιού για Φαγητό

#### Χρήση του συστήματος Αναφοράς Ρολογιού
Το σύστημα Αναφοράς Ρολογιού βοηθάει τα άτομα με προβλήματα όρασης να εντοπίσουν:
- **Φαγητό στο πιάτο**  
- **Θέση άλλων αντικειμένων στο τραπέζι**

**Πώς λειτουργεί:**
- Φανταστείτε ένα πιάτο σαν την πρόσοψη ενός ρολογιού.
  - **12:00**: Το άκρο του πιάτου που βρίσκεται πιο μακριά.  
  - **6:00**: Το άκρο του πιάτου που βρίσκεται πιο κοντά στον χρήστη.  
  - **3:00**: Η δεξιά πλευρά.  
  - **9:00**: Η αριστερή πλευρά.

**Παράδειγμα:**  
Αν ένα κομμάτι κοτόπουλου βρίσκεται στο κάτω μέρος του πιάτου, κάποιος θα πει ότι είναι στις **6:00**. Έτσι, ο χρήστης σχηματίζει στο μυαλό του μια σαφή «εικόνα» της τοποθεσίας.



#### Οφέλη
- **Αυτονομία:** Τα άτομα έχουν καλύτερη κατανόηση του πιάτου, μειώνοντας τις εξαρτήσεις.  
- **Ευκολότερη καθοδήγηση:** Είναι ένας απλός τρόπος για να τους περιγράψουμε τη διάταξη του τραπεζιού ή του φαγητού.  

#### Επιπλέον παραδείγματα χρήσης
- **Πιάτα γύρω από το κύριο πιάτο:** Εξηγούμε τοποθετώντας τα αντικείμενα σε θέσεις του ρολογιού (π.χ. το ποτήρι στις 2:00, το ψωμί στις 10:00).   
- **Προφορική περιγραφή για μουσεία και απτικά εκθέματα:** Παρόμοια λογική εφαρμόζεται σε διάφορους χώρους όπως μουσεία, όπου χρησιμοποιούνται τρισδιάστατα μοντέλα ή περιγραφές.



## Εξυπηρέτηση/Συναλλαγή με άτομα με κώφωση ή βαρηκοΐα

#### Άτομα με κώφωση ή βαρηκοΐα
- Τα κωφά ή βαρήκοα άτομα έχουν συχνά μια δική τους κοινότητα, γλώσσα (νοηματική) και τρόπο επικοινωνίας.  
- Η νοηματική είναι ανεξάρτητη γλώσσα, διαφορετική από την προφορική (π.χ. τα ελληνικά).  
- Κάποια άτομα μπορεί να διαβάζουν τα χείλη ή να προτιμούν τη γραπτή επικοινωνία.  



### Συμβουλές για επικοινωνία και εξυπηρέτηση

1. **Τραβάμε την προσοχή πριν μιλήσουμε:**
   - Ακουμπάμε απαλά τον ώμο ή το χέρι του ατόμου.  

2. **Συστήνουμε τον εαυτό μας:**  
   - Δείχνουμε επαγγελματική κάρτα ή σήμα με το όνομά μας.

3. **Οπτική επαφή:**  
   - Κοιτάμε κατευθείαν το άτομο, σε καλό φωτισμό, αποφεύγοντας να έχουμε το πρόσωπό μας στη σκιά.  
   - Μακριά τα χέρια από το πρόσωπο, ώστε να είναι ευδιάκριτα τα χείλη μας.

4. **Καθαρή ομιλία:**  
   - Μιλάμε κανονικά, με κανονικό τόνο και ρυθμό.  
   - Χρησιμοποιούμε μικρές, απλές φράσεις.  

5. **Γραπτή επικοινωνία:**  
   - Ρωτάμε αν θα βοηθούσε να επικοινωνήσουμε μέσω γραφής.

6. **Χρήση διερμηνέα νοηματικής:**  
   - Αν υπάρχει διερμηνέας, μιλάμε **στον κωφό** και όχι στον διερμηνέα.

7. **Σε τηλεφωνικές κλήσεις:**  
   - Αφήνουμε χρόνο στην κλήση για να τη δει το άτομο.  
   - Είμαστε έτοιμοι να επαναλάβουμε το μήνυμα με σαφή και καθαρό τρόπο.



### Σημειώσεις για άτομα με βαρηκοΐα
- Μπορεί να μην ακούνε ορισμένες συχνότητες (π.χ. το "τ" σε "γάτα").  
- Ακουστικά βοηθήματα δεν απομονώνουν θόρυβο, αλλά ενισχύουν όλους τους ήχους.  



### Επιπλέον πρακτικές συμβουλές:

- Αποφεύγουμε να στεκόμαστε μπροστά από παράθυρο με έντονο φως, για να μη δυσκολεύεται το άτομο να διαβάσει τα χείλη.  
- Σε προσωπικές συζητήσεις, προτιμούμε διακριτικό χώρο μακριά από άλλους ανθρώπους.  
- Εξηγούμε απλά και υπομονετικά, χωρίς υπερβολές στις εκφράσεις ή στον τόνο της φωνής.  



### Τεχνολογική υποστήριξη
- **Συσκευές TTY/TDD:** Εργαλεία γραπτής επικοινωνίας (τηλετύπου) που επιτρέπουν την αμφίδρομη επικοινωνία μέσω γραπτού κειμένου σε τηλεφωνικές γραμμές.  
- **Εξέλιξη στην τεχνολογία:** Καθιστά δυνατή την πρόσβαση μέσω smartphone ή βοηθημάτων επικοινωνίας.



### Κύριες αρχές στην εξυπηρέτηση
- Σεβόμαστε την κοινότητα, την κουλτούρα και τις ανάγκες του κάθε ατόμου.  
- Παρέχουμε πρόσβαση σε ίσες ευκαιρίες επικοινωνίας και συναλλαγής.





## Εξυπηρέτηση/Συναλλαγή με άτομα με νοητική, γνωστική, αναπτυξιακή ή ψυχική αναπηρία

#### Βασικές διαφορές: Νοητική αναπηρία vs. Διανοητική ασθένεια
1. **Νοητική Αναπηρία (Intellectual Disability):**  
   - Επηρεάζει τη διανοητική ικανότητα ενός ατόμου.  
   - Έχει γενετική ή εκ γενετής προέλευση.  
   - Τα άτομα μαθαίνουν με πιο αργό ρυθμό και αναπτύσσουν δεξιότητες πιο αργά.  

2. **Διανοητική Ασθένεια (Mental Illness):**  
   - Δεν επηρεάζει τη νοημοσύνη, αν και μπορεί να επηρεάσει την καθημερινή λειτουργικότητα.  
   - Συχνά αντιμετωπίζεται με ιατρική παρέμβαση ή/και φαρμακευτική αγωγή.  
   - Παραδείγματα: κατάθλιψη, σχιζοφρένεια, διαταραχές άγχους και διατροφής.  



### Γενικές συμβουλές για εξυπηρέτηση
1. **Για άτομα με νοητική αναπηρία:**  
   - Χρησιμοποιούμε **μικρές, ξεκάθαρες προτάσεις** και απλό λεξιλόγιο.  
   - Εάν το άτομο δε μας κατανοεί, **επαναλαμβάνουμε** την πληροφορία υπομονετικά.  
   - Κάνουμε **απλές ερωτήσεις**, ώστε να είμαστε σίγουροι ότι κατανοηθήκαμε.  

2. **Για άτομα με ψυχική/διανοητική ασθένεια:**  
   - Μιλάμε **καθαρά και ήρεμα**, διατηρώντας έναν φιλικό και ευγενικό τόνο.  
   - Δίνουμε στο άτομο **αρκετό χρόνο** για να κατανοήσει ή να απαντήσει.  
   - Επιδεικνύουμε **υπομονή και κατανόηση** για τις ανάγκες του.



### Πρακτικές οδηγίες για επικοινωνία

#### Υποστήριξη ατόμων με νοητική/αναπτυξιακή αναπηρία
- Δίνουμε χρόνο για να απαντήσουν. Ενθαρρύνουμε τη συμμετοχή τους.  
- Αποφεύγουμε περίπλοκα θέματα ή λέξεις που μπορεί να προκαλέσουν σύγχυση.  
- Εξηγούμε διαδικασίες βήμα-βήμα, αν χρειάζεται.

#### Υποστήριξη ατόμων με ψυχική ασθένεια
- Αποφεύγουμε συμπεριφορές που προκαλούν άγχος, όπως έντονος τόνος ή πίεση.  
- Διατηρούμε ένα ασφαλές και χωρίς κριτική περιβάλλον.  
- Προσαρμοζόμαστε στις ανάγκες του ατόμου, χωρίς να το κάνουμε να νιώθει εκτεθειμένο.  



### Σημάδια που χρειάζονται προσοχή (για ψυχική ασθένεια)
- Αλλαγές διάθεσης ή συμπεριφοράς (π.χ. απόσυρση, έντονο άγχος).  
- Γρήγορες εναλλαγές διάθεσης ή δυσκολία συγκέντρωσης.  
- Χαμηλή αυτοεκτίμηση, ακατάστατες σκέψεις.  

Σε περίπτωση ανάγκης, καλό είναι να κατευθύνουμε το άτομο σε εξειδικευμένο προσωπικό ή υποστηρικτικές υπηρεσίες.



## Εξυπηρέτηση/Συναλλαγή με Άτομα με Λοιπές Αναπηρίες και Χρόνιες Παθήσεις

### Γενικές πληροφορίες
- **Χρόνιες Παθήσεις** είναι μακροχρόνιες ιατρικές καταστάσεις που απαιτούν συνεχή φροντίδα και διαχείριση.  
- Οι χρόνιες παθήσεις μπορεί να μην θεωρούνται αναπηρίες από μόνες τους, *εκτός αν προκαλούν λειτουργικούς περιορισμούς* που επηρεάζουν την καθημερινή ζωή.



### Παραδείγματα χρόνιων παθήσεων
- **Καρδιαγγειακές παθήσεις:** στεφανιαία νόσος, καρδιακή ανεπάρκεια.  
- **Αναπνευστικές νόσοι:** άσθμα, Χρόνια Αποφρακτική Πνευμονοπάθεια (ΧΑΠ).  
- **Νευρολογικές νόσοι:** επιληψία, πολλαπλή σκλήρυνση, ημικρανίες.  
- **Ψυχικές διαταραχές:** κατάθλιψη, διπολική διαταραχή, σχιζοφρένεια.  
- **Αυτοάνοσα νοσήματα:** ρευματοειδής αρθρίτιδα, ψωρίαση, ερυθηματώδης λύκος.  
- **Μεταβολικές διαταραχές:** σακχαρώδης διαβήτης, παχυσαρκία.  
- **Μη ορατές παθήσεις:** αλλεργίες, χρόνια κεφαλαλγία, ινομυαλγία, υπέρταση.



### Πρακτικές συμβουλές για εξυπηρέτηση

#### 1. **Ψυχραιμία και προσαρμογή**
   - Προσεγγίζουμε με **κατανόηση** και **διακριτικότητα**, χωρίς να κάνουμε υποθέσεις.  
   - Εμπιστευόμαστε την αυτογνωσία του ατόμου, δίνοντάς του χώρο να εξηγήσει τις ανάγκες του.  

#### 2. **Προσαρμοσμένη επικοινωνία**
   - Χρησιμοποιούμε σαφή, απλή γλώσσα, αποφεύγοντας ιατρικούς όρους που μπορεί να μην κατανοούνται.  
   - Αν δεν κατανοούμε κάτι, ρωτάμε ευγενικά για διευκρινίσεις.  

#### 3. **Ευελιξία στις διαδικασίες**
   - Προσαρμόζουμε υπηρεσίες ή προϊόντα για να εξασφαλίσουμε τη συμμόρφωση στις ανάγκες του ατόμου.  
   - Αποφεύγουμε ερωτήσεις ή σχόλια που μπορεί να κάνουν το άτομο να αισθανθεί ότι ξεχωρίζει αρνητικά.

#### 4. **Υγιεινή και διατροφή**
   - Σε περιβάλλοντα, όπως εστιατόρια ή ξενοδοχεία, φροντίζουμε να υπάρχουν επιλογές κατάλληλες για ειδικές διατροφικές ανάγκες.  

   - Συνεργαζόμαστε με το άτομο για να διασφαλίσουμε την ασφάλεια και την άνεση (π.χ. τροφικές αλλεργίες, σακχαρώδης διαβήτης).  

     

### Διαχείριση ειδικών αναγκών

#### **Μη ορατές αναπηρίες**:
- Σεβόμαστε ότι ένα άτομο μπορεί να μη φαίνεται ότι έχει αναπηρία (π.χ. χρόνια κόπωση, επιληψία).  
- Δεν απαιτούμε απόδειξη της κατάστασής του.

#### **Υποστήριξη διατροφής**:
- **Αποφεύγουμε:**
  - Τηγανητά, πικάντικες σάλτσες, λιπαρά ψάρια, πολύ αλατισμένα και κυνήγια.  
- **Προτιμάμε:**
  - Βραστά, ψητά στον ατμό, φρούτα, λαχανικά, σούπες, και μακαρονάδες χαμηλές σε λιπαρά.  

#### **Ευελιξία σε χώρους εξυπηρέτησης**:
- Παρέχουμε πρόσβαση σε κατάλληλους χώρους (π.χ. αν χρειάζεται ξεκούραση).  
- Δεν σχολιάζουμε επιλογές που μπορεί να κάνουν για λόγους που αφορούν την πάθησή τους.  

### Σημαντικά σημεία για τις επιχειρήσεις
- Η ύπαρξη ενός γενικού οδηγού ερωτήσεων για την κατανόηση των αναγκών των ατόμων μπορεί να βελτιώσει την εξυπηρέτηση.  
- Οι κανόνες πρέπει να διασφαλίζουν ότι:
  - Η επικοινωνία παραμένει διακριτική.  
  - Υπάρχει επιλογή εξατομικευμένων υπηρεσιών (ιδιαίτερα σε τομείς, όπως φιλοξενία και γαστρονομία).  
  - Διατηρείται η **ασφάλεια** και η **άνεση** του ατόμου.

### Κύρια αρχή
Η εξυπηρέτηση ατόμων με χρόνιες παθήσεις πρέπει πάντα να βασίζεται στον σεβασμό, τη διακριτικότητα, και τη συνεργασία για την κάλυψη των ειδικών αναγκών.





## Σωστή συμπεριφορά και εξυπηρέτηση ατόμου με αναπηρία ή χρόνια πάθηση

#### Τι να κάνω:
1. **Να είσαι ο εαυτός σου:**
   - Φέρσου φυσικά, αυθεντικά και ανθρώπινα όπως σε οποιονδήποτε άλλο πελάτη.
   - Χαμογέλα και δείξε οικειότητα και ευγένεια.

2. **Εστίαση στις ανάγκες τους:**
   - Πρόσφερε βοήθεια αλλά μην επιμείνεις. Ρώτησε τι είδος βοήθειας χρειάζονται και προσαρμόσου στις απαντήσεις τους.
   - Μίλησε απλά, σταθερά και καθαρά, αποφεύγοντας μεταφορές.

3. **Εξασφάλισε προτεραιότητα:**
   - Δώσε προτεραιότητα σε άτομα που δυσκολεύονται να κινηθούν και ζήτησε ευγενικά την κατανόηση των υπολοίπων πελατών αν χρειαστεί.

4. **Σεβασμός και αποδοχή:**
   - Δείξε σεβασμό για την ανεξαρτησία και τις αποφάσεις του ατόμου.
   - Εάν συναντήσεις άτομο με οπτική ή ακουστική αναπηρία, προσαρμόσου στις επικοινωνιακές του ανάγκες (όπως χειραψία, ανακοίνωση παρουσίας ή καθοδήγηση).

5. **Υπομονή και ηρεμία:**
   - Δώσε χρόνο στο άτομο να κάνει κάτι με τον δικό του ρυθμό χωρίς πίεση.
   - Χαλάρωσε και μη διστάσεις να ζητήσεις διευκρινίσεις αν δε καταλάβεις κάτι.



#### Τι να μην κάνω:
1. **Αποφυγή υπερβολών:**
   - Μην δείξεις άγχος ή αμηχανία κατά την εξυπηρέτηση.
   - Μην επαινείς υπερβολικά φυσιολογικές δραστηριότητες.

2. **Αποφυγή αποστασιοποίησης ή αρνητικών συναισθημάτων:**
   - Μη δείξεις οίκτο, φόβο ή αίσθηση ανωτερότητας.

3. **Άγγιγμα και προσωπικός χώρος:**
   - Μην ακουμπάς αδιάκριτα (π.χ., στο αναπηρικό καροτσάκι, τον ώμο ή το κεφάλι του ατόμου).
   - Στo σκοπό επικοινωνίας, φρόντισε να στέκεσαι στο ύψος των ματιών τους όταν είναι δυνατό.

4. **Ερωτήσεις για αναπηρία:**
   - Μην κάνεις ερωτήσεις για την αναπηρία ή την κατάστασή τους αν δεν σχετίζεται με την παρεχόμενη βοήθεια.

5. **Συμπλήρωση προτάσεων:**
   - Μην διακόπτεις ή συμπληρώνεις τις προτάσεις κάποιου που έχει δυσκολία στην ομιλία.



#### Ανακεφαλαίωση:
- Μιλάμε κατευθείαν στο άτομο και όχι στον συνοδό του.
- Ρωτάμε αν χρειάζεται βοήθεια, αλλά δεν επιμένουμε.
- Επικοινωνούμε με φυσικότητα και χαμόγελο, χωρίς άγχος.
- Προσαρμόζουμε τη συμπεριφορά μας στο φως, στον χρόνο και στον τρόπο επικοινωνίας του ατόμου.
- Σεβόμαστε την αξιοπρέπειά του και δεν υποκρινόμαστε ότι καταλάβαμε αν δεν έχουμε καταλάβει.



#### Κεντρική ιδέα:
Η αυθεντική συμπεριφορά, η φυσικότητα και ο σεβασμός είναι τα θεμέλια για την εξυπηρέτηση ατόμων με αναπηρίες ή χρόνιες παθήσεις. Να προσεγγίζεις με ευγένεια, να προσφέρεις βοήθεια αν χρειαστεί και να αφήνεις τον άνθρωπο να είναι ο εαυτός του!



---



# Εξυπηρέτηση ατόμων με αναπηρία (προσδιορισμός ιδιαιτεροτήτων – αξιολόγηση εγκαταστάσεων – διαδικασία άφιξης και αναχώρησης - παροχή εξειδικευμένων υπηρεσιών και διευκολύνσεων)

## Εκπαιδευτική Υποενότητα 5.4



